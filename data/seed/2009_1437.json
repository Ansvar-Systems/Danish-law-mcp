{
  "id": "2009:1437",
  "type": "statute",
  "title": "Bekendtgørelse om energimærkning m.v. af nye person- og varebiler",
  "short_name": "BEK H#LOKDOK04",
  "status": "in_force",
  "issued_date": "2009-12-11",
  "url": "https://www.retsinformation.dk/eli/lta/2009/1437/xml",
  "description": "Retsinformation source. DocumentId=BL000240; AccessionNumber=B20090143705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Nye person- og varebiler skal ved udstilling på et salgssted være mærket med informationer om brændstofforbrug samt andre standardiserede vareoplysninger, som fastsat i denne bekendtgørelse, jf. dog stk. 5. Stk. 2. Ved nye personbiler forstås i denne bekendtgørelse biler, som er indrettet til at benyttes til befordring af højst 9 personer føreren medregnet, og som ikke tidligere har været registreret i Danmark eller i udlandet. Stk. 3. Ved nye varebiler forstås i denne bekendtgørelse biler, der er indrettet til at benyttes til godsbefordring, og som har en tilladt totalvægt på ikke over 3.500 kg og som ikke tidligere har været registreret i Danmark eller i udlandet. Stk. 4. Ved salgssted forstås i denne bekendtgørelse enhver lokalitet, f.eks. et biludstillingslokale eller en forplads, hvor biler er udstillet eller udbydes til salg eller leasing. Messer, hvor person- og varebiler fremvises for offentligheden, er omfattet af denne definition. Stk. 5. Mærkningspligten jf. stk. 1 omfatter ikke biler, der alene anvender el som drivmiddel."
    },
    {
      "provision_ref": "2",
      "section": "2",
      "content": "§ 2. Energimærke med information om nye person- og varebilers brændstofforbrug m.v. skal indeholde informationer, udformes og trykkes som angivet i bilag 1. Et energimærke anses for at være i overensstemmelse med bilag 1, når det er udskrevet fra Færdselsstyrelsens hjemmeside herom på internettet."
    },
    {
      "provision_ref": "3",
      "section": "3",
      "content": "§ 3. En plakat eller et display med information om nye personbilers brændstofforbrug m.v. skal indeholde informationer som angivet i bilag 2."
    },
    {
      "provision_ref": "4",
      "section": "4",
      "content": "§ 4. Reklamemateriale (brochurer, datablade, annoncer i aviser, blade, fagpresse eller på internettet, plakater og lignende), som anvendes i markedsføring og salgsfremme af nye person- og varebiler over for offentligheden, skal indeholde informationer om energiklasse som anvist i bilag 3, brændstofforbrug og CO 2 -udledning for de modeller og varianter, reklamematerialet omhandler, jf. dog stk. 4. Disse informationer skal mindst opfylde de i stk. 2 og 3 nævnte krav. Stk. 2. Informationerne skal være let læselige, let forståelige og fremtræde tydeligt og på en mindst lige så iøjnefaldende måde, som øvrige informationer i reklamematerialet Stk. 3. Hvis reklamematerialet omhandler flere modeller og/eller varianter, skal energiklasse som anvist i bilag 3, brændstofforbrug og CO 2 -udledning anføres for den variant med henholdsvis det mindste og største forbrug. Stk. 4. Hvis reklamematerialet kun omhandler et mærke og ikke en bestemt model, er det ikke påkrævet at anføre informationer om energiklasse, brændstofforbrug og CO 2 -udledning."
    },
    {
      "provision_ref": "5",
      "section": "5",
      "content": "§ 5. Færdselsstyrelsen udarbejder i samarbejde med fabrikanterne eller disses repræsentanter mindst en gang om året en oversigt over brændstofforbrug og CO 2 -udledning for nye personbiler. Forbrugerne skal på anmodning kunne få denne oversigt gratis på salgsstederne."
    },
    {
      "provision_ref": "6",
      "section": "6",
      "content": "§ 6. Det påhviler fabrikanten eller dennes repræsentant at stille fornødne oplysninger til rådighed for forhandleren med henblik på, at denne kan udføre sine pligter i henhold til denne bekendtgørelse."
    },
    {
      "provision_ref": "7",
      "section": "7",
      "content": "§ 7. Enhver, der udstiller nye person- og varebiler på et salgssted, skal inden udstilling forsyne bilen med et energimærke i overensstemmelse med § 2. Energimærket skal anbringes i bilens forrude, så det er synligt udefra eller alternativt anbringes synligt i nærheden af bilen sammen med pris og forbrugeroplysning. Nye person- og varebiler må ikke forsynes med andre etiketter, mærker, symboler eller inskriptioner end det i § 2, nævnte energimærke, hvis disse kan virke vildledende eller misvisende. Stk. 2. Enhver, der udstiller nye personbiler på et salgssted, skal vederlagsfrit udlevere den i § 5 nævnte oversigt over brændstofforbrug og CO 2 -udledning til forbrugere, der anmoder herom. Stk. 3. Enhver, der udstiller nye personbiler på et salgssted, skal på et iøjnefaldende sted opsætte en plakat eller et display for hvert enkelt bilmærke i overensstemmelse med § 3. Stk. 4. Enhver, der lader udfærdige reklamemateriale, der anvendes til markedsføring og salgsfremme af nye person- og varebiler, skal sikre, at dette sker i overensstemmelse med § 4."
    },
    {
      "provision_ref": "8",
      "section": "8",
      "content": "§ 8. Færdselsstyrelsen fører tilsyn med overholdelsen af bekendtgørelsens regler. Stk. 2. Færdselsstyrelsen kan overdrage tilsynet efter stk. 1 til en anden myndighed."
    },
    {
      "provision_ref": "9",
      "section": "9",
      "content": "§ 9. Har Færdselsstyrelsen overdraget en anden myndighed at føre tilsyn med overholdelsen af bekendtgørelsens regler, kan tilsynsmyndighedens afgørelser indbringes for Færdselsstyrelsen. Stk. 2. Klagefristen er 6 uger fra den dag, hvor afgørelsen er meddelt. Stk. 3. Færdselsstyrelsens afgørelser kan ikke indbringes for transportministeren."
    },
    {
      "provision_ref": "10",
      "section": "10",
      "content": "§ 10. Færdselsstyrelsen drøfter og ajourfører løbende i samarbejde med forbrugerorganisationer, branchen og Energistyrelsen de informationer, der skal fremgå af energimærket, jf. bilag 1, herunder energiklasseinddelingen."
    },
    {
      "provision_ref": "11",
      "section": "11",
      "content": "§ 11. Med bøde straffes den, der overtræder §§ 6 og 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 1. januar 2010. Stk. 2. Samtidig ophæves bekendtgørelse nr. 216 af 28. marts 2000 om energimærkning m.v. af nye personbiler."
    },
    {
      "provision_ref": "13",
      "section": "13",
      "content": "§ 13. Trykt reklamemateriale for nye person- og varebiler i form af brochure, datablade og plakater, som ikke er i overensstemmelse med § 4, og som er trykt før denne bekendtgørelses ikrafttræden, kan benyttes indtil den 1. juni 2010. Stk. 2. Kampagner og reklamer aftalt inden ikrafttrædelsesdatoen, kan gennemføres frem til 1. februar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Nye person- og varebiler skal ved udstilling på et salgssted være mærket med informationer om brændstofforbrug samt andre standardiserede vareoplysninger, som fastsat i denne bekendtgørelse, jf. dog stk. 5. Stk. 2. Ved nye personbiler forstås i denne bekendtgørelse biler, som er indrettet til at benyttes til befordring af højst 9 personer føreren medregnet, og som ikke tidligere har været registreret i Danmark eller i udlandet. Stk. 3. Ved nye varebiler forstås i denne bekendtgørelse biler, der er indrettet til at benyttes til godsbefordring, og som har en tilladt totalvægt på ikke over 3.500 kg og som ikke tidligere har været registreret i Danmark eller i udlandet. Stk. 4. Ved salgssted forstås i denne bekendtgørelse enhver lokalitet, f.eks. et biludstillingslokale eller en forplads, hvor biler er udstillet eller udbydes til salg eller leasing. Messer, hvor person- og varebiler fremvises for offentligheden, er omfattet af denne definition. Stk. 5. Mærkningspligten jf. stk. 1 omfatter ikke biler, der alene anvender el som drivmiddel.",
      "valid_from": "2009-12-11",
      "valid_to": null
    },
    {
      "provision_ref": "2",
      "section": "2",
      "content": "§ 2. Energimærke med information om nye person- og varebilers brændstofforbrug m.v. skal indeholde informationer, udformes og trykkes som angivet i bilag 1. Et energimærke anses for at være i overensstemmelse med bilag 1, når det er udskrevet fra Færdselsstyrelsens hjemmeside herom på internettet.",
      "valid_from": "2009-12-11",
      "valid_to": null
    },
    {
      "provision_ref": "3",
      "section": "3",
      "content": "§ 3. En plakat eller et display med information om nye personbilers brændstofforbrug m.v. skal indeholde informationer som angivet i bilag 2.",
      "valid_from": "2009-12-11",
      "valid_to": null
    },
    {
      "provision_ref": "4",
      "section": "4",
      "content": "§ 4. Reklamemateriale (brochurer, datablade, annoncer i aviser, blade, fagpresse eller på internettet, plakater og lignende), som anvendes i markedsføring og salgsfremme af nye person- og varebiler over for offentligheden, skal indeholde informationer om energiklasse som anvist i bilag 3, brændstofforbrug og CO 2 -udledning for de modeller og varianter, reklamematerialet omhandler, jf. dog stk. 4. Disse informationer skal mindst opfylde de i stk. 2 og 3 nævnte krav. Stk. 2. Informationerne skal være let læselige, let forståelige og fremtræde tydeligt og på en mindst lige så iøjnefaldende måde, som øvrige informationer i reklamematerialet Stk. 3. Hvis reklamematerialet omhandler flere modeller og/eller varianter, skal energiklasse som anvist i bilag 3, brændstofforbrug og CO 2 -udledning anføres for den variant med henholdsvis det mindste og største forbrug. Stk. 4. Hvis reklamematerialet kun omhandler et mærke og ikke en bestemt model, er det ikke påkrævet at anføre informationer om energiklasse, brændstofforbrug og CO 2 -udledning.",
      "valid_from": "2009-12-11",
      "valid_to": null
    },
    {
      "provision_ref": "5",
      "section": "5",
      "content": "§ 5. Færdselsstyrelsen udarbejder i samarbejde med fabrikanterne eller disses repræsentanter mindst en gang om året en oversigt over brændstofforbrug og CO 2 -udledning for nye personbiler. Forbrugerne skal på anmodning kunne få denne oversigt gratis på salgsstederne.",
      "valid_from": "2009-12-11",
      "valid_to": null
    },
    {
      "provision_ref": "6",
      "section": "6",
      "content": "§ 6. Det påhviler fabrikanten eller dennes repræsentant at stille fornødne oplysninger til rådighed for forhandleren med henblik på, at denne kan udføre sine pligter i henhold til denne bekendtgørelse.",
      "valid_from": "2009-12-11",
      "valid_to": null
    },
    {
      "provision_ref": "7",
      "section": "7",
      "content": "§ 7. Enhver, der udstiller nye person- og varebiler på et salgssted, skal inden udstilling forsyne bilen med et energimærke i overensstemmelse med § 2. Energimærket skal anbringes i bilens forrude, så det er synligt udefra eller alternativt anbringes synligt i nærheden af bilen sammen med pris og forbrugeroplysning. Nye person- og varebiler må ikke forsynes med andre etiketter, mærker, symboler eller inskriptioner end det i § 2, nævnte energimærke, hvis disse kan virke vildledende eller misvisende. Stk. 2. Enhver, der udstiller nye personbiler på et salgssted, skal vederlagsfrit udlevere den i § 5 nævnte oversigt over brændstofforbrug og CO 2 -udledning til forbrugere, der anmoder herom. Stk. 3. Enhver, der udstiller nye personbiler på et salgssted, skal på et iøjnefaldende sted opsætte en plakat eller et display for hvert enkelt bilmærke i overensstemmelse med § 3. Stk. 4. Enhver, der lader udfærdige reklamemateriale, der anvendes til markedsføring og salgsfremme af nye person- og varebiler, skal sikre, at dette sker i overensstemmelse med § 4.",
      "valid_from": "2009-12-11",
      "valid_to": null
    },
    {
      "provision_ref": "8",
      "section": "8",
      "content": "§ 8. Færdselsstyrelsen fører tilsyn med overholdelsen af bekendtgørelsens regler. Stk. 2. Færdselsstyrelsen kan overdrage tilsynet efter stk. 1 til en anden myndighed.",
      "valid_from": "2009-12-11",
      "valid_to": null
    },
    {
      "provision_ref": "9",
      "section": "9",
      "content": "§ 9. Har Færdselsstyrelsen overdraget en anden myndighed at føre tilsyn med overholdelsen af bekendtgørelsens regler, kan tilsynsmyndighedens afgørelser indbringes for Færdselsstyrelsen. Stk. 2. Klagefristen er 6 uger fra den dag, hvor afgørelsen er meddelt. Stk. 3. Færdselsstyrelsens afgørelser kan ikke indbringes for transportministeren.",
      "valid_from": "2009-12-11",
      "valid_to": null
    },
    {
      "provision_ref": "10",
      "section": "10",
      "content": "§ 10. Færdselsstyrelsen drøfter og ajourfører løbende i samarbejde med forbrugerorganisationer, branchen og Energistyrelsen de informationer, der skal fremgå af energimærket, jf. bilag 1, herunder energiklasseinddelingen.",
      "valid_from": "2009-12-11",
      "valid_to": null
    },
    {
      "provision_ref": "11",
      "section": "11",
      "content": "§ 11. Med bøde straffes den, der overtræder §§ 6 og 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2009-12-11",
      "valid_to": null
    },
    {
      "provision_ref": "12",
      "section": "12",
      "content": "§ 12. Bekendtgørelsen træder i kraft den 1. januar 2010. Stk. 2. Samtidig ophæves bekendtgørelse nr. 216 af 28. marts 2000 om energimærkning m.v. af nye personbiler.",
      "valid_from": "2009-12-11",
      "valid_to": null
    },
    {
      "provision_ref": "13",
      "section": "13",
      "content": "§ 13. Trykt reklamemateriale for nye person- og varebiler i form af brochure, datablade og plakater, som ikke er i overensstemmelse med § 4, og som er trykt før denne bekendtgørelses ikrafttræden, kan benyttes indtil den 1. juni 2010. Stk. 2. Kampagner og reklamer aftalt inden ikrafttrædelsesdatoen, kan gennemføres frem til 1. februar 2010.",
      "valid_from": "2009-12-11",
      "valid_to": null
    }
  ],
  "definitions": [
    {
      "term": "nye personbiler",
      "definition": "i denne bekendtgørelse biler, som er indrettet til at benyttes til befordring af højst 9 personer føreren medregnet, og som ikke tidligere har været registreret i Danmark eller i udlandet",
      "source_provision": "1"
    }
  ]
}
