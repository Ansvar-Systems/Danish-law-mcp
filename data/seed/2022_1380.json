{
  "id": "2022:1380",
  "type": "statute",
  "title": "Bekendtgørelse om pulje til certificering af CO2-opgørelse og klimamærkning for små- og mellemstore virksomheder",
  "short_name": "BEK H#LOKDOK04",
  "status": "in_force",
  "issued_date": "2022-09-29",
  "url": "https://www.retsinformation.dk/eli/lta/2022/1380/xml",
  "description": "Retsinformation source. DocumentId=CQ002342; AccessionNumber=B20220138005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse og inden for den på finansloven afsatte bevilling kan operatøren, Erhvervshus Nordjylland, gennem ansøgningsrunder give tilskud til projekter, der understøtter små- og mellemstore virksomheder til at opnå certificeringer og verificeringer af deres klimaaftryk."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Virksomhed: Enhver juridisk enhed med dansk CVR-nummer uanset dens retlige form, der udøver en økonomisk aktivitet. 2) SMV: En dansk virksomhed som beskæftiger op til 249 fuldtidsansatte, og som enten har en årlig omsætning på maksimalt 50 mio. euro eller en årlig balance på maksimalt 43 mio. euro. 3) Fuldtidsansatte: Antallet af beskæftigede i virksomheden omregnet til årsværk. Virksomheden kan opgøre antallet af årsværk enten på grundlag af oplysningerne i virksomhedens senest aflagte regnskab eller seneste registrering på cvr.dk. Ejere kan tilsammen maksimalt indgå med 1 årsværk i beregningen. 4) Klimaaftryk: Virksomheders direkte og indirekte udledninger af CO2 og andre drivhusgasser."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Ved afgørelse om tildeling af tilskud foretager Erhvervshus Nordjylland, jf. § 5 nr. 3, en samlet vurdering af ansøgningen efter følgende tre kriterier, idet projekter skal: 1) have en betydelig indvirkning på muligheden for troværdigt at kunne redegøre for eget klimaaftryk, 2) anvende de rette faglige kompetencer til at kortlægge eget klimaaftryk, 3) udvikle de rette faglige kompetencer til løbende at kunne monitorere eget klimaaftryk. Stk. 2. I vurderingen af kriterierne i stk. 1, nr. 1, lægges der desuden vægt på, at projekterne: 1) er relevante, dvs. har en værdi for den respektive branche eller det respektive produkt, 2) er transparente, hvorved de metoder der anvendes, er generiske og tilgængelige, 3) er harmoniserede, dvs. er ensartede og kompatible med lignende redegørelser i andre europæiske lande, og 4) er realiserbare, hvorved de tiltag, der igangsættes, kan realiseres i projektperioden. Stk. 3. Det ansvarlige erhvervshus vil ved behandling af ansøgninger vægte kriterierne med: 1) 50% 2) 25% 3) 25%"
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Puljen er omfattet af en tilskudsramme, idet tilskudsmodtagers projektbudget som minimum må være 50.000 kr. og maksimum må være 150.000 kr. Stk. 2. Tilskud ydes som tilsagn om tilskud."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Der ydes alene tilskud til projekter med en projektperiode på højst 1 år. Projektperioden påbegyndes fra datoen for tilsagn om tilskud."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskuddet ydes som de minimis-støtte i overensstemmelse med reglerne i Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte med senere ændringer. Stk. 2. En virksomhed må samlet modtage op til 200.000 EUR i de minimis-støtte ydet af en medlemsstat over en periode på tre regnskabsår. Perioden regnes bagud fra indeværende regnskabsår."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Projekterne skal administreres i overensstemmelse med forsvarlig økonomisk forvaltning. Der kan alene ydes tilskud til omkostninger, der er i overensstemmelse med projektbeskrivelsen, det godkendte budget, samt er betalt og afholdt i den godkendte projektperiode. Stk. 2. Der ydes ikke tilskud til omkostninger, som godtgøres tilskudsmodtager på anden vis."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilskud er betinget af, at tilskudsmodtageren selv bidrager til finansieringen. Stk. 2. Tilskud kan udgøre op til 50 pct. af projektets tilskudsberettigede faktiske omkostninger. Stk. 3. Tilskudsmodtagers projektbudget skal inkludere oversigt over metode til medfinansiering. Medfinansiering kan ske i form af egne løntimer, kontantbidrag eller en kombination heraf."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Der kan ydes tilskud til omkostninger der understøtter tilskudsmodtager med: 1) tilkøb af klimamærkninger og officielt anerkendte miljømærker, såsom Svanemærket, EU-Blomsten eller andre ISO type 1 eco-labels jf. ISO 14024-standarden, der kan underbygge troværdigheden i virksomheders dokumentation af klimaaftryk, 2) rådgivning til indsamling af den nødvendige data til at måle klimaaftryk (både scope 1, 2 og 3), 3) rådgivning om relevante tredjepartsverifikationer, fx branche- eller produktspecifikke, samt disses betydning for virksomheden, hvorefter en tredjepart verificerer dokumentationen af klimaaftrykket eller 4) kompetenceudvikling til at kunne dokumentere klimaaftryk."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ansøgning om tilskud skal foretages digitalt til Erhvervshus Nordjylland inden for nærmere fastsatte frister, som offentliggøres på virksomhedsguiden.dk"
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Ansøgningen skal indeholde følgende: 1) Oplysninger om tilskudsmodtager og eventuelle samarbejdspartnere og regnskabsansvarlige personer. 2) En beskrivelse af projektet, der ansøges om tilskud til, og hvordan det opfylder puljens formål, jf. § 1, stk. 1. 3) Projektets budget. 4) Oplysninger om medfinansiering. Stk. 2. Virksomheden skal indsende en erklæring om al de minimis-støtte, som virksomheden har modtaget i indeværende og de to foregående regnskabsår i medfør af Kommissionens forordning (EU) nr. 1407/2013 med senere ændring og/eller andre de minimis-forordninger."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Erhvervshus Nordjylland meddeler tilskudsmodtager tilsagn eller afslag på ansøgning om tilskud. Tilsagnet ledsages af nærmere vilkår for tilsagnet. Stk. 2. I tilsagnsskrivelsen angives bl.a. størrelsen af tilskuddet og projektperioden."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Udbetalingen skal modsvare de faktiske bogførte, godkendte og betalte tilskudsberettigede omkostninger, som godkendes i forbindelse med projektet. Stk. 2. Udbetaling af tilskud sker til tilskudsmodtagers NemKonto."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Senest tre måneder efter afslutningen af projektet skal tilskudsmodtager fremsende et underskrevet, afsluttende regnskab for projektet til Erhvervshus Nordjylland. Stk. 2. Det afsluttende regnskab, jf. stk. 1, vedlægges en erklæring fra tilskudsmodtagers ledelse, som erklærer sig på følgende: 1) Om regnskabet er retvisende. 2) Om tilskuddet er anvendt til formålet som angivet i ansøgningen. 3) Om tilskudsmodtager har udvist sparsommelighed."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Efter afslutning af projektet skal tilskudsmodtager beskrive effekten af projektet i en slutrapport, herunder, hvis muligt, hvilke certificeringer eller tredjepartsverifikationer tilskudsmodtager har anvendt. Stk. 2. Tilskudsmodtager skal beskrive projektets aktiviteter i slutrapporten, jf. stk. 1."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Endelig udbetaling af tilskud sker efter Erhvervshus Nordjyllands godkendelse af det afsluttende regnskab."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tilskudsmodtager skal straks underrette Erhvervshus Nordjylland, hvis der sker væsentlige ændringer i de forudsætninger, der lå til grund for tilsagnet om tilskud, eller hvis de vilkår, hvorpå tilsagnet er givet, ikke vil kunne overholdes. Stk. 2. Erhvervshus Nordjylland træffer afgørelse om, hvorvidt ændringerne, jf. stk. 1, i projektet er så væsentlige, at tilsagn om tilskud helt eller delvist skal tilbagekaldes, eller at projektet kan fortsætte."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Tilskudsmodtager kan på ethvert tidspunkt i projektperioden anmode Erhvervshus Nordjylland om, at tilskudsmodtagers tilsagn skal bortfalde helt eller delvist for den resterende projektperiode. Erhvervshus Nordjylland afgør i denne forbindelse, om allerede udbetalt tilskud skal tilbagebetales helt eller delvist."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Tilskud kan bortfalde helt eller delvist, og et allerede udbetalt tilskud kan kræves tilbagebetalt helt eller delvist eventuelt med tillæg af renter, hvis: 1) Tilskudsmodtager har givet urigtige eller vildledende oplysninger eller fortiet oplysninger af betydning for ansøgningen og tilskuddet. 2) Betingelserne for at yde tilsagn ikke længere er til stede, herunder bl.a. hvis tilskudsmodtager eller samarbejdspartnere forsømmer deres forpligtelser, herunder overtræder de gældende regler og vilkår for tilsagnet. 3) Projektet ikke gennemføres i overensstemmelse med de godkendte planer og betingelser. 4) Der i øvrigt uberettiget er modtaget tilskud. 5) Der ikke er indsendt afsluttende regnskab rettidigt. 6) Forudsætningerne for tilsagn er væsentligt ændrede, f.eks. at tilskudsmodtager eller samarbejdspartnere går konkurs, træder i likvidation, tages under rekonstruktionsbehandling, afhændes, eller hvis der foretages udlæg eller arrest hos tilskudsmodtager eller samarbejdspartnere. 7) De gældende regler i denne bekendtgørelser ikke overholdes. Stk. 2. Erhvervshus Nordjylland kan bestemme, at bortfald af tilskud efter stk. 1 fastsættes forholdsmæssigt under hensyn til proportionalitetsprincippet samt til art og betydning af tilskudsmodtagers tilsidesættelse af tilskudsmodtagers forpligtelser. Stk. 3. Retten til tilskud bortfalder, hvis tilskuddet er i strid med Europa-Kommissionens forordning (EU) nr. 1407/2013 (de minimis-forordningen), Europa-Kommissionens forordning nr. 316/2019 (de minimis-forordningen for landbrugssektoren), Europa-Kommissionens forordning nr. 702/2014 (Landbrugsgruppefritagelsesforordningen) eller Europa-Kommissionens forordning nr. 651/2014 (Den generelle gruppefritagelsesforordning). Stk. 4. Virksomheden har pligt til at give Erhvervshus Nordjylland meddelelse om forhold, der kan medføre tilskuddets bortfald."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Erhvervshus Nordjylland kan forlange, at skriftlig kommunikation, herunder indsendelse af ansøgninger, budgetter, afrapporteringer, regnskaber, revisionserklæringer, regnskabsmateriale, effektmålings- og evalueringsoplysninger m.v., skal foregå digitalt bl.a. via de skabeloner og it-systemer, som Erhvervshus Nordjylland stiller til rådighed."
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Tilskudspuljen administreres af Erhvervshus Nordjylland, der som operatør på puljen har til opgave at udmønte puljens midler til små- og mellemstore virksomheder, herunder følgende opgaver: 1) Informere og vejlede om puljen til relevante tilskudsmodtagere i samarbejde med de øvrige erhvervshuse. 2) Udmønte midlerne gennem ansøgningsrunder fra og med år 2022 til og med år 2025 ved brug af digitalt ansøgningsmodul og i henhold til de nærmere rammer opstillet i denne bekendtgørelse. 3) Behandle og træffe afgørelse om indkomne ansøgninger i henhold til tildelingskriterier, jf. § 3. 4) Tildele skriftligt tilsagn eller afslag til tilskudsmodtager og udbetale tilskud. 5) Markedsføre og kommunikere bredt om puljen igennem allerede etablerede kanaler og via Virksomhedsguiden samt f.eks. sociale medier, erhvervshusenes hjemmesider og statens-tilskudspuljer.dk. 6) Sikre relevant opfølgning og regnskabsaflæggelse for tilskudsmodtagere. 7) Afrapportere og aflægge et samlet revisorpåtegnet regnskab for puljens aktiviteter til Erhvervsstyrelsen efter afslutning af puljen. Stk. 2. Ansøgningsrunden jf. pkt. 2), skal vare mindst fire uger."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. En andel på højst 6 pct. af de i alt 5 mio. kr. årligt i puljen kan anvendes til administrationsomkostninger i Erhvervshus Nordjylland i relation til administration og udmøntning af puljen."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Erhvervshus Nordjylland skal en gang årligt rapportere om projekter og deres udførelse til Erhvervsstyrelsen."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Klage over Erhvervshus Nordjyllands afgørelse efter denne bekendtgørelse kan påklages til Erhvervsstyrelsen. Stk. 2. Klage indgivet i henhold til stk. 1, fremsendes til Erhvervshus Nordjylland, som, hvis afgørelsen fastholdes, snarest efter modtagelsen af klagen videresender sagen og dens dokumenter til Erhvervsstyrelsen sammen med en udtalelse i anledning af klagen."
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Bekendtgørelsen træder i kraft den 10. oktober 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse og inden for den på finansloven afsatte bevilling kan operatøren, Erhvervshus Nordjylland, gennem ansøgningsrunder give tilskud til projekter, der understøtter små- og mellemstore virksomheder til at opnå certificeringer og verificeringer af deres klimaaftryk.",
      "valid_from": "2022-09-29",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Virksomhed: Enhver juridisk enhed med dansk CVR-nummer uanset dens retlige form, der udøver en økonomisk aktivitet. 2) SMV: En dansk virksomhed som beskæftiger op til 249 fuldtidsansatte, og som enten har en årlig omsætning på maksimalt 50 mio. euro eller en årlig balance på maksimalt 43 mio. euro. 3) Fuldtidsansatte: Antallet af beskæftigede i virksomheden omregnet til årsværk. Virksomheden kan opgøre antallet af årsværk enten på grundlag af oplysningerne i virksomhedens senest aflagte regnskab eller seneste registrering på cvr.dk. Ejere kan tilsammen maksimalt indgå med 1 årsværk i beregningen. 4) Klimaaftryk: Virksomheders direkte og indirekte udledninger af CO2 og andre drivhusgasser.",
      "valid_from": "2022-09-29",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Ved afgørelse om tildeling af tilskud foretager Erhvervshus Nordjylland, jf. § 5 nr. 3, en samlet vurdering af ansøgningen efter følgende tre kriterier, idet projekter skal: 1) have en betydelig indvirkning på muligheden for troværdigt at kunne redegøre for eget klimaaftryk, 2) anvende de rette faglige kompetencer til at kortlægge eget klimaaftryk, 3) udvikle de rette faglige kompetencer til løbende at kunne monitorere eget klimaaftryk. Stk. 2. I vurderingen af kriterierne i stk. 1, nr. 1, lægges der desuden vægt på, at projekterne: 1) er relevante, dvs. har en værdi for den respektive branche eller det respektive produkt, 2) er transparente, hvorved de metoder der anvendes, er generiske og tilgængelige, 3) er harmoniserede, dvs. er ensartede og kompatible med lignende redegørelser i andre europæiske lande, og 4) er realiserbare, hvorved de tiltag, der igangsættes, kan realiseres i projektperioden. Stk. 3. Det ansvarlige erhvervshus vil ved behandling af ansøgninger vægte kriterierne med: 1) 50% 2) 25% 3) 25%",
      "valid_from": "2022-09-29",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Puljen er omfattet af en tilskudsramme, idet tilskudsmodtagers projektbudget som minimum må være 50.000 kr. og maksimum må være 150.000 kr. Stk. 2. Tilskud ydes som tilsagn om tilskud.",
      "valid_from": "2022-09-29",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Der ydes alene tilskud til projekter med en projektperiode på højst 1 år. Projektperioden påbegyndes fra datoen for tilsagn om tilskud.",
      "valid_from": "2022-09-29",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskuddet ydes som de minimis-støtte i overensstemmelse med reglerne i Kommissionens forordning (EU) nr. 1407/2013 af 18. december 2013 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte med senere ændringer. Stk. 2. En virksomhed må samlet modtage op til 200.000 EUR i de minimis-støtte ydet af en medlemsstat over en periode på tre regnskabsår. Perioden regnes bagud fra indeværende regnskabsår.",
      "valid_from": "2022-09-29",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Projekterne skal administreres i overensstemmelse med forsvarlig økonomisk forvaltning. Der kan alene ydes tilskud til omkostninger, der er i overensstemmelse med projektbeskrivelsen, det godkendte budget, samt er betalt og afholdt i den godkendte projektperiode. Stk. 2. Der ydes ikke tilskud til omkostninger, som godtgøres tilskudsmodtager på anden vis.",
      "valid_from": "2022-09-29",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilskud er betinget af, at tilskudsmodtageren selv bidrager til finansieringen. Stk. 2. Tilskud kan udgøre op til 50 pct. af projektets tilskudsberettigede faktiske omkostninger. Stk. 3. Tilskudsmodtagers projektbudget skal inkludere oversigt over metode til medfinansiering. Medfinansiering kan ske i form af egne løntimer, kontantbidrag eller en kombination heraf.",
      "valid_from": "2022-09-29",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Der kan ydes tilskud til omkostninger der understøtter tilskudsmodtager med: 1) tilkøb af klimamærkninger og officielt anerkendte miljømærker, såsom Svanemærket, EU-Blomsten eller andre ISO type 1 eco-labels jf. ISO 14024-standarden, der kan underbygge troværdigheden i virksomheders dokumentation af klimaaftryk, 2) rådgivning til indsamling af den nødvendige data til at måle klimaaftryk (både scope 1, 2 og 3), 3) rådgivning om relevante tredjepartsverifikationer, fx branche- eller produktspecifikke, samt disses betydning for virksomheden, hvorefter en tredjepart verificerer dokumentationen af klimaaftrykket eller 4) kompetenceudvikling til at kunne dokumentere klimaaftryk.",
      "valid_from": "2022-09-29",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Ansøgning om tilskud skal foretages digitalt til Erhvervshus Nordjylland inden for nærmere fastsatte frister, som offentliggøres på virksomhedsguiden.dk",
      "valid_from": "2022-09-29",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Ansøgningen skal indeholde følgende: 1) Oplysninger om tilskudsmodtager og eventuelle samarbejdspartnere og regnskabsansvarlige personer. 2) En beskrivelse af projektet, der ansøges om tilskud til, og hvordan det opfylder puljens formål, jf. § 1, stk. 1. 3) Projektets budget. 4) Oplysninger om medfinansiering. Stk. 2. Virksomheden skal indsende en erklæring om al de minimis-støtte, som virksomheden har modtaget i indeværende og de to foregående regnskabsår i medfør af Kommissionens forordning (EU) nr. 1407/2013 med senere ændring og/eller andre de minimis-forordninger.",
      "valid_from": "2022-09-29",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Erhvervshus Nordjylland meddeler tilskudsmodtager tilsagn eller afslag på ansøgning om tilskud. Tilsagnet ledsages af nærmere vilkår for tilsagnet. Stk. 2. I tilsagnsskrivelsen angives bl.a. størrelsen af tilskuddet og projektperioden.",
      "valid_from": "2022-09-29",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Udbetalingen skal modsvare de faktiske bogførte, godkendte og betalte tilskudsberettigede omkostninger, som godkendes i forbindelse med projektet. Stk. 2. Udbetaling af tilskud sker til tilskudsmodtagers NemKonto.",
      "valid_from": "2022-09-29",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Senest tre måneder efter afslutningen af projektet skal tilskudsmodtager fremsende et underskrevet, afsluttende regnskab for projektet til Erhvervshus Nordjylland. Stk. 2. Det afsluttende regnskab, jf. stk. 1, vedlægges en erklæring fra tilskudsmodtagers ledelse, som erklærer sig på følgende: 1) Om regnskabet er retvisende. 2) Om tilskuddet er anvendt til formålet som angivet i ansøgningen. 3) Om tilskudsmodtager har udvist sparsommelighed.",
      "valid_from": "2022-09-29",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Efter afslutning af projektet skal tilskudsmodtager beskrive effekten af projektet i en slutrapport, herunder, hvis muligt, hvilke certificeringer eller tredjepartsverifikationer tilskudsmodtager har anvendt. Stk. 2. Tilskudsmodtager skal beskrive projektets aktiviteter i slutrapporten, jf. stk. 1.",
      "valid_from": "2022-09-29",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Endelig udbetaling af tilskud sker efter Erhvervshus Nordjyllands godkendelse af det afsluttende regnskab.",
      "valid_from": "2022-09-29",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tilskudsmodtager skal straks underrette Erhvervshus Nordjylland, hvis der sker væsentlige ændringer i de forudsætninger, der lå til grund for tilsagnet om tilskud, eller hvis de vilkår, hvorpå tilsagnet er givet, ikke vil kunne overholdes. Stk. 2. Erhvervshus Nordjylland træffer afgørelse om, hvorvidt ændringerne, jf. stk. 1, i projektet er så væsentlige, at tilsagn om tilskud helt eller delvist skal tilbagekaldes, eller at projektet kan fortsætte.",
      "valid_from": "2022-09-29",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Tilskudsmodtager kan på ethvert tidspunkt i projektperioden anmode Erhvervshus Nordjylland om, at tilskudsmodtagers tilsagn skal bortfalde helt eller delvist for den resterende projektperiode. Erhvervshus Nordjylland afgør i denne forbindelse, om allerede udbetalt tilskud skal tilbagebetales helt eller delvist.",
      "valid_from": "2022-09-29",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Tilskud kan bortfalde helt eller delvist, og et allerede udbetalt tilskud kan kræves tilbagebetalt helt eller delvist eventuelt med tillæg af renter, hvis: 1) Tilskudsmodtager har givet urigtige eller vildledende oplysninger eller fortiet oplysninger af betydning for ansøgningen og tilskuddet. 2) Betingelserne for at yde tilsagn ikke længere er til stede, herunder bl.a. hvis tilskudsmodtager eller samarbejdspartnere forsømmer deres forpligtelser, herunder overtræder de gældende regler og vilkår for tilsagnet. 3) Projektet ikke gennemføres i overensstemmelse med de godkendte planer og betingelser. 4) Der i øvrigt uberettiget er modtaget tilskud. 5) Der ikke er indsendt afsluttende regnskab rettidigt. 6) Forudsætningerne for tilsagn er væsentligt ændrede, f.eks. at tilskudsmodtager eller samarbejdspartnere går konkurs, træder i likvidation, tages under rekonstruktionsbehandling, afhændes, eller hvis der foretages udlæg eller arrest hos tilskudsmodtager eller samarbejdspartnere. 7) De gældende regler i denne bekendtgørelser ikke overholdes. Stk. 2. Erhvervshus Nordjylland kan bestemme, at bortfald af tilskud efter stk. 1 fastsættes forholdsmæssigt under hensyn til proportionalitetsprincippet samt til art og betydning af tilskudsmodtagers tilsidesættelse af tilskudsmodtagers forpligtelser. Stk. 3. Retten til tilskud bortfalder, hvis tilskuddet er i strid med Europa-Kommissionens forordning (EU) nr. 1407/2013 (de minimis-forordningen), Europa-Kommissionens forordning nr. 316/2019 (de minimis-forordningen for landbrugssektoren), Europa-Kommissionens forordning nr. 702/2014 (Landbrugsgruppefritagelsesforordningen) eller Europa-Kommissionens forordning nr. 651/2014 (Den generelle gruppefritagelsesforordning). Stk. 4. Virksomheden har pligt til at give Erhvervshus Nordjylland meddelelse om forhold, der kan medføre tilskuddets bortfald.",
      "valid_from": "2022-09-29",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Erhvervshus Nordjylland kan forlange, at skriftlig kommunikation, herunder indsendelse af ansøgninger, budgetter, afrapporteringer, regnskaber, revisionserklæringer, regnskabsmateriale, effektmålings- og evalueringsoplysninger m.v., skal foregå digitalt bl.a. via de skabeloner og it-systemer, som Erhvervshus Nordjylland stiller til rådighed.",
      "valid_from": "2022-09-29",
      "valid_to": null
    },
    {
      "provision_ref": "8:21",
      "chapter": "8",
      "section": "21",
      "content": "§ 21. Tilskudspuljen administreres af Erhvervshus Nordjylland, der som operatør på puljen har til opgave at udmønte puljens midler til små- og mellemstore virksomheder, herunder følgende opgaver: 1) Informere og vejlede om puljen til relevante tilskudsmodtagere i samarbejde med de øvrige erhvervshuse. 2) Udmønte midlerne gennem ansøgningsrunder fra og med år 2022 til og med år 2025 ved brug af digitalt ansøgningsmodul og i henhold til de nærmere rammer opstillet i denne bekendtgørelse. 3) Behandle og træffe afgørelse om indkomne ansøgninger i henhold til tildelingskriterier, jf. § 3. 4) Tildele skriftligt tilsagn eller afslag til tilskudsmodtager og udbetale tilskud. 5) Markedsføre og kommunikere bredt om puljen igennem allerede etablerede kanaler og via Virksomhedsguiden samt f.eks. sociale medier, erhvervshusenes hjemmesider og statens-tilskudspuljer.dk. 6) Sikre relevant opfølgning og regnskabsaflæggelse for tilskudsmodtagere. 7) Afrapportere og aflægge et samlet revisorpåtegnet regnskab for puljens aktiviteter til Erhvervsstyrelsen efter afslutning af puljen. Stk. 2. Ansøgningsrunden jf. pkt. 2), skal vare mindst fire uger.",
      "valid_from": "2022-09-29",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. En andel på højst 6 pct. af de i alt 5 mio. kr. årligt i puljen kan anvendes til administrationsomkostninger i Erhvervshus Nordjylland i relation til administration og udmøntning af puljen.",
      "valid_from": "2022-09-29",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Erhvervshus Nordjylland skal en gang årligt rapportere om projekter og deres udførelse til Erhvervsstyrelsen.",
      "valid_from": "2022-09-29",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Klage over Erhvervshus Nordjyllands afgørelse efter denne bekendtgørelse kan påklages til Erhvervsstyrelsen. Stk. 2. Klage indgivet i henhold til stk. 1, fremsendes til Erhvervshus Nordjylland, som, hvis afgørelsen fastholdes, snarest efter modtagelsen af klagen videresender sagen og dens dokumenter til Erhvervsstyrelsen sammen med en udtalelse i anledning af klagen.",
      "valid_from": "2022-09-29",
      "valid_to": null
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Bekendtgørelsen træder i kraft den 10. oktober 2022.",
      "valid_from": "2022-09-29",
      "valid_to": null
    }
  ],
  "definitions": []
}
