{
  "id": "2019:706",
  "type": "statute",
  "title": "Bekendtgørelse om personførende elevatorer i skibe",
  "short_name": "BEK H#LOKDOK04",
  "status": "in_force",
  "issued_date": "2019-07-04",
  "url": "https://www.retsinformation.dk/eli/lta/2019/706/xml",
  "description": "Retsinformation source. DocumentId=CQ000923; AccessionNumber=B20190070605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for personførende elevatorer i alle skibe med en bruttotonnage på 20 og derover."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Personførende elevator: Fast installeret løfteapparat til transport af personer eller personer og gods mellem faste niveauer ved hjælp af en stol (kabine), hvis dimensioner og indretning klart giver adgang for personer. 2) Rederi: Ejeren af skibet eller en hvilken som helst anden organisation eller person, som f.eks. operatøren eller bare-boat befragteren, som har overtaget ansvaret for driften fra ejeren, og som i forbindelse med denne ansvarsovertagelse har erklæret sig indforstået med hensyn til overtagelsen af alle pligter, som ISM koden pålægger."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Personførende elevatorer skal være installeret, opstillet og indrettet på en sådan måde, at de er fuldt beskyttede mod farlige påvirkninger og indgreb udefra, herunder vejrligets indflydelse, og at pasnings-, vedligeholdelses- og reparationsarbejder kan udføres sikkerheds- og sundhedsmæssigt fuldt forsvarligt. Stk. 2. Personførende elevatorer skal være konstrueret og installeret efter kravene i ISO-8383, DS/EN 81-20 og DS/EN 81-50 for regelmæssige syn og prøver. Elevatorer, der er installeret og idriftsat før den 15. juli 2019 skal være konstrueret og installeret i henhold til de på installationstidspunktet gældende standarder med dertilhørende senere opdateringer. Stk. 3. Ved konstruktion og installation af elevatorer i passagerskibe, skal der endvidere tages hensyn til bevægelseshæmmede personers behov, som angivet i Meddelelser fra Søfartsstyrelsen B, kapitel B, II-3, regel 26, og Meddelelser fra Søfartsstyrelsen D, kapitel D, II-3, regel 28. Stk. 4. Rederiet skal fremsende dokumentation for, at stk. 1-3 er opfyldt til Søfartsstyrelsen eller en af Søfartsstyrelsen anerkendt organisation inden idriftsættelse. Stk. 5. Syn af nye elevatorinstallationer kan foretages af 1) virksomheder eller enkeltpersoner, der er autoriserede i andre EU-medlemsstater, og i lande, der er omfattet af EØS-aftalen, 2) virksomheder eller enkeltpersoner, der er autoriseret til at servicere tilsvarende landanlæg, og 3) de af Søfartsstyrelsen anerkendte organisationer. Stk. 6. Inden idriftsættelse skal der foreligge en godkendelsesattest som anført i bilaget, der er udstedt af den, der har udført synet efter stk. 5. Stk. 7. Godkendelsesattesten skal opslås på et synligt sted i elevatorstolen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rederiet skal sikre, at personførende elevatorer er vedligeholdt i henhold til leverandørens anvisninger og er fuldt funktionsdygtige, samt at der udføres fornyelses- og eftersyn, jf. stk. 2-5. Stk. 2. Et årlig fornyelsessyn af personførende elevator med tilbehør skal udføres efter kravene i ISO-8383, DS/EN 81-20 og DS/EN 81-50 for regelmæssige syn og prøver. Der skal udarbejdes en synsrapport, som skal opbevares om bord. Stk. 3. Efter tilfredsstillende fornyelsessyn skal der udstedes en godkendelsesattest. Godkendelsesattesten udstedes af den, der har synet elevatoren. Stk. 4. Godkendelsesattesten skal opslås på et synligt sted i elevatorstolen. Stk. 5. En gang om måneden skal der endvidere foretages et eftersyn af personførende elevatorer med tilbehør i henhold til leverandørens anvisning."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. De i § 4, stk. 2 og 5, krævede syn kan foretages af 1) skibets maskinchef, maskinmestre eller skibselektrikere, 2) virksomheder eller enkeltpersoner, der er autoriserede i andre EU-medlemsstater, og i lande, der er omfattet af EØS-aftalen, 3) virksomheder eller enkeltpersoner, der er autoriserede til at servicere tilsvarende landanlæg, og 4) de af Søfartsstyrelsen anerkendte organisationer. Stk. 2. Skibets maskinchef, maskinmestre eller skibselektrikere skal have gennemført et anerkendt kursus i vedligeholdelse og syn af elevatorer for at udføre fornyelsessyn i henhold til § 4, stk. 2."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Denne bekendtgørelses bestemmelser skal ikke forhindre, at man om bord benytter andet udstyr, materiale, udrustninger, apparater m.v. eller gennemfører andre foranstaltninger, som repræsenterer mindst den samme grad af sikkerhed som efter denne bekendtgørelse. Stk. 2. Søfartsstyrelsen accepterer afprøvninger, der udføres af anerkendte prøveinstitutter, herunder af prøveinstitutter i andre EU-medlemsstater samt i lande, der er omfattet af EØS-aftalen og Tyrkiet, og som giver passende og tilfredsstillende garantier af teknisk, fagmæssig og uafhængig art."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Det skal betragtes som en særlig skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 2, nr. 1. Stk. 4. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 5. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Såfremt forholdet er omfattet af anordning om ikrafttræden for Grønland af love om ændringer af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De i § 7, stk. 2 og 3, nævnte forhold skal anses som skærpende omstændigheder. Stk. 3. Sker der ikke konfiskation af udbytte, jf. kriminallovens § 120, stk. 1, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt den pågældende ikke er bosat i Grønland, eller hans tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 15. juli 2019. Stk. 2. Teknisk forskrift af 15. november 2005 om personførende elevatorer i skibe ophæves."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. § 3, stk. 5, nr. 1, og § 4, stk. 1, nr. 2, finder ikke anvendelse for skibe hjemmehørende i Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for personførende elevatorer i alle skibe med en bruttotonnage på 20 og derover.",
      "valid_from": "2019-07-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Personførende elevator: Fast installeret løfteapparat til transport af personer eller personer og gods mellem faste niveauer ved hjælp af en stol (kabine), hvis dimensioner og indretning klart giver adgang for personer. 2) Rederi: Ejeren af skibet eller en hvilken som helst anden organisation eller person, som f.eks. operatøren eller bare-boat befragteren, som har overtaget ansvaret for driften fra ejeren, og som i forbindelse med denne ansvarsovertagelse har erklæret sig indforstået med hensyn til overtagelsen af alle pligter, som ISM koden pålægger.",
      "valid_from": "2019-07-04",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Personførende elevatorer skal være installeret, opstillet og indrettet på en sådan måde, at de er fuldt beskyttede mod farlige påvirkninger og indgreb udefra, herunder vejrligets indflydelse, og at pasnings-, vedligeholdelses- og reparationsarbejder kan udføres sikkerheds- og sundhedsmæssigt fuldt forsvarligt. Stk. 2. Personførende elevatorer skal være konstrueret og installeret efter kravene i ISO-8383, DS/EN 81-20 og DS/EN 81-50 for regelmæssige syn og prøver. Elevatorer, der er installeret og idriftsat før den 15. juli 2019 skal være konstrueret og installeret i henhold til de på installationstidspunktet gældende standarder med dertilhørende senere opdateringer. Stk. 3. Ved konstruktion og installation af elevatorer i passagerskibe, skal der endvidere tages hensyn til bevægelseshæmmede personers behov, som angivet i Meddelelser fra Søfartsstyrelsen B, kapitel B, II-3, regel 26, og Meddelelser fra Søfartsstyrelsen D, kapitel D, II-3, regel 28. Stk. 4. Rederiet skal fremsende dokumentation for, at stk. 1-3 er opfyldt til Søfartsstyrelsen eller en af Søfartsstyrelsen anerkendt organisation inden idriftsættelse. Stk. 5. Syn af nye elevatorinstallationer kan foretages af 1) virksomheder eller enkeltpersoner, der er autoriserede i andre EU-medlemsstater, og i lande, der er omfattet af EØS-aftalen, 2) virksomheder eller enkeltpersoner, der er autoriseret til at servicere tilsvarende landanlæg, og 3) de af Søfartsstyrelsen anerkendte organisationer. Stk. 6. Inden idriftsættelse skal der foreligge en godkendelsesattest som anført i bilaget, der er udstedt af den, der har udført synet efter stk. 5. Stk. 7. Godkendelsesattesten skal opslås på et synligt sted i elevatorstolen.",
      "valid_from": "2019-07-04",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rederiet skal sikre, at personførende elevatorer er vedligeholdt i henhold til leverandørens anvisninger og er fuldt funktionsdygtige, samt at der udføres fornyelses- og eftersyn, jf. stk. 2-5. Stk. 2. Et årlig fornyelsessyn af personførende elevator med tilbehør skal udføres efter kravene i ISO-8383, DS/EN 81-20 og DS/EN 81-50 for regelmæssige syn og prøver. Der skal udarbejdes en synsrapport, som skal opbevares om bord. Stk. 3. Efter tilfredsstillende fornyelsessyn skal der udstedes en godkendelsesattest. Godkendelsesattesten udstedes af den, der har synet elevatoren. Stk. 4. Godkendelsesattesten skal opslås på et synligt sted i elevatorstolen. Stk. 5. En gang om måneden skal der endvidere foretages et eftersyn af personførende elevatorer med tilbehør i henhold til leverandørens anvisning.",
      "valid_from": "2019-07-04",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. De i § 4, stk. 2 og 5, krævede syn kan foretages af 1) skibets maskinchef, maskinmestre eller skibselektrikere, 2) virksomheder eller enkeltpersoner, der er autoriserede i andre EU-medlemsstater, og i lande, der er omfattet af EØS-aftalen, 3) virksomheder eller enkeltpersoner, der er autoriserede til at servicere tilsvarende landanlæg, og 4) de af Søfartsstyrelsen anerkendte organisationer. Stk. 2. Skibets maskinchef, maskinmestre eller skibselektrikere skal have gennemført et anerkendt kursus i vedligeholdelse og syn af elevatorer for at udføre fornyelsessyn i henhold til § 4, stk. 2.",
      "valid_from": "2019-07-04",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Denne bekendtgørelses bestemmelser skal ikke forhindre, at man om bord benytter andet udstyr, materiale, udrustninger, apparater m.v. eller gennemfører andre foranstaltninger, som repræsenterer mindst den samme grad af sikkerhed som efter denne bekendtgørelse. Stk. 2. Søfartsstyrelsen accepterer afprøvninger, der udføres af anerkendte prøveinstitutter, herunder af prøveinstitutter i andre EU-medlemsstater samt i lande, der er omfattet af EØS-aftalen og Tyrkiet, og som giver passende og tilfredsstillende garantier af teknisk, fagmæssig og uafhængig art.",
      "valid_from": "2019-07-04",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen, herunder i forbindelse med forvoldelse af søulykke eller sejlads i strid med godt sømandskab, er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Det skal betragtes som en særlig skærpende omstændighed, at der for unge under 18 år er sket skade på liv eller helbred eller fremkaldt fare herfor, jf. stk. 2, nr. 1. Stk. 4. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 5. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2019-07-04",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Såfremt forholdet er omfattet af anordning om ikrafttræden for Grønland af love om ændringer af lov om sikkerhed til søs, kan der fastsættes foranstaltninger i henhold til kriminalloven for Grønland. Stk. 2. De i § 7, stk. 2 og 3, nævnte forhold skal anses som skærpende omstændigheder. Stk. 3. Sker der ikke konfiskation af udbytte, jf. kriminallovens § 120, stk. 1, som er opnået ved overtrædelsen, skal der ved udmåling af bøde, herunder tillægsbøde, tages særligt hensyn til størrelsen af en opnået eller tilsigtet økonomisk fordel. Stk. 4. Er en overtrædelse begået af selskaber m.v. (juridiske personer), kan der pålægges den juridiske person som sådan bødeansvar. Er overtrædelsen begået af staten, Grønlands Selvstyre, en kommune, et kommunalt fællesskab, der er omfattet af § 64 i Landstingslov om kommunalbestyrelser og bygdebestyrelser m.v., eller en bygdebestyrelse, kan der pålægges vedkommende offentlige myndighed som sådan bødeansvar. Stk. 5. Såfremt den pågældende ikke er bosat i Grønland, eller hans tilknytning til det grønlandske samfund i øvrigt har en sådan løsere karakter, at forudsætningerne for anvendelse af foranstaltninger ikke er til stede, kan sagen anlægges eller henvises til forfølgning i Danmark.",
      "valid_from": "2019-07-04",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 15. juli 2019. Stk. 2. Teknisk forskrift af 15. november 2005 om personførende elevatorer i skibe ophæves.",
      "valid_from": "2019-07-04",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. § 3, stk. 5, nr. 1, og § 4, stk. 1, nr. 2, finder ikke anvendelse for skibe hjemmehørende i Grønland.",
      "valid_from": "2019-07-04",
      "valid_to": null
    }
  ],
  "definitions": []
}
