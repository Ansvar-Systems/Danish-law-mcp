{
  "id": "2010:1146",
  "type": "statute",
  "title": "Bekendtgørelse om kvalitetssikring af erhvervsrettet videregående uddannelse",
  "short_name": "BEK H#LOKDOK04",
  "status": "in_force",
  "issued_date": "2010-10-01",
  "url": "https://www.retsinformation.dk/eli/lta/2010/1146/xml",
  "description": "Retsinformation source. DocumentId=AT004323; AccessionNumber=B20100114605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Uddannelsesinstitutioner, der er godkendt til at udbyde erhvervsrettet videregående uddannelse, skal have et system til kvalitetssikring af institutionens udvikling og udbud af erhvervsrettet videregående uddannelse. Stk. 2. Institutionen skal arbejde systematisk og løbende med at sikre og udvikle kvaliteten af hvert enkelt uddannelsesudbud. Institutionen skal sikre inddragelse af interne og eksterne interessenter, herunder studerende, dimittender og aftagere, i vurdering af udbuddet og have en procedure for anvendelse af den viden, der indhentes herfra, til udvikling af udbuddets aktiviteter og resultater."
    },
    {
      "provision_ref": "2",
      "section": "2",
      "content": "§ 2. Kvalitetssikringssystemet skal til stadighed bidrage til belysningen af, at hvert enkelt af institutionens nye og eksisterende uddannelsesudbud har en relevans og kvalitet svarende til det niveau, der lægges til grund ved akkreditering. Stk. 2. Institutionen skal ved udvikling, tilrettelæggelse og gennemførelse af uddannelsesudbuddene have en procedure til dokumentation af, at udbuddene lever op til kriterierne for relevans og kvalitet af nye henholdsvis godkendte udbud af uddannelser, som fastsat i bekendtgørelse om akkreditering og godkendelse af erhvervsakademiuddannelser og professionsbacheloruddannelser mv."
    },
    {
      "provision_ref": "3",
      "section": "3",
      "content": "§ 3. Kvalitetssikringssystemet skal endvidere bidrage til belysningen af, at nye udbudssteder med selvstændigt optag, der ønskes oprettet i henhold til institutionens eksisterende udbudsgodkendelser, bidrager hensigtsmæssigt til opfyldelse af institutionens dækningsforpligtelse for den pågældende uddannelse og har en relevans og kvalitet svarende til det niveau, der lægges til grund ved akkreditering af nye udbud. Stk. 2. Institutionen skal for nye udbudssteder med selvstændigt optag, som nævnt i stk. 1, have en procedure til belysning af, at 1) der er behov for det nye udbudssted som supplement til eller erstatning for eksisterende udbudssteder med selvstændigt optag, 2) at institutionen i samarbejde med andre udbydere af samme eller beslægtede uddannelser inden for samme og tilgrænsende regioner har foretaget en vurdering af eventuelle konsekvenser for andre udbydere, herunder for disses rekrutteringsmuligheder og behov for praktikaftaler. Stk. 3. Institutionen skal endvidere have en procedure til dokumentation af, at nye udbudssteder med selvstændigt optag, som nævnt i stk. 1, lever op til kriterierne for nye udbud af uddannelser, som fastsat i bekendtgørelse om akkreditering og godkendelse af erhvervsakademiuddannelser og professionsbacheloruddannelser mv."
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 6. oktober 2010. Stk. 2. Samtidig ophæves bekendtgørelse nr. 635 af 30. juni 2000 om kvalitetsudvikling og kvalitetskontrol i erhvervsakademiuddannelserne."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Uddannelsesinstitutioner, der er godkendt til at udbyde erhvervsrettet videregående uddannelse, skal have et system til kvalitetssikring af institutionens udvikling og udbud af erhvervsrettet videregående uddannelse. Stk. 2. Institutionen skal arbejde systematisk og løbende med at sikre og udvikle kvaliteten af hvert enkelt uddannelsesudbud. Institutionen skal sikre inddragelse af interne og eksterne interessenter, herunder studerende, dimittender og aftagere, i vurdering af udbuddet og have en procedure for anvendelse af den viden, der indhentes herfra, til udvikling af udbuddets aktiviteter og resultater.",
      "valid_from": "2010-10-01",
      "valid_to": null
    },
    {
      "provision_ref": "2",
      "section": "2",
      "content": "§ 2. Kvalitetssikringssystemet skal til stadighed bidrage til belysningen af, at hvert enkelt af institutionens nye og eksisterende uddannelsesudbud har en relevans og kvalitet svarende til det niveau, der lægges til grund ved akkreditering. Stk. 2. Institutionen skal ved udvikling, tilrettelæggelse og gennemførelse af uddannelsesudbuddene have en procedure til dokumentation af, at udbuddene lever op til kriterierne for relevans og kvalitet af nye henholdsvis godkendte udbud af uddannelser, som fastsat i bekendtgørelse om akkreditering og godkendelse af erhvervsakademiuddannelser og professionsbacheloruddannelser mv.",
      "valid_from": "2010-10-01",
      "valid_to": null
    },
    {
      "provision_ref": "3",
      "section": "3",
      "content": "§ 3. Kvalitetssikringssystemet skal endvidere bidrage til belysningen af, at nye udbudssteder med selvstændigt optag, der ønskes oprettet i henhold til institutionens eksisterende udbudsgodkendelser, bidrager hensigtsmæssigt til opfyldelse af institutionens dækningsforpligtelse for den pågældende uddannelse og har en relevans og kvalitet svarende til det niveau, der lægges til grund ved akkreditering af nye udbud. Stk. 2. Institutionen skal for nye udbudssteder med selvstændigt optag, som nævnt i stk. 1, have en procedure til belysning af, at 1) der er behov for det nye udbudssted som supplement til eller erstatning for eksisterende udbudssteder med selvstændigt optag, 2) at institutionen i samarbejde med andre udbydere af samme eller beslægtede uddannelser inden for samme og tilgrænsende regioner har foretaget en vurdering af eventuelle konsekvenser for andre udbydere, herunder for disses rekrutteringsmuligheder og behov for praktikaftaler. Stk. 3. Institutionen skal endvidere have en procedure til dokumentation af, at nye udbudssteder med selvstændigt optag, som nævnt i stk. 1, lever op til kriterierne for nye udbud af uddannelser, som fastsat i bekendtgørelse om akkreditering og godkendelse af erhvervsakademiuddannelser og professionsbacheloruddannelser mv.",
      "valid_from": "2010-10-01",
      "valid_to": null
    },
    {
      "provision_ref": "4",
      "section": "4",
      "content": "§ 4. Bekendtgørelsen træder i kraft den 6. oktober 2010. Stk. 2. Samtidig ophæves bekendtgørelse nr. 635 af 30. juni 2000 om kvalitetsudvikling og kvalitetskontrol i erhvervsakademiuddannelserne.",
      "valid_from": "2010-10-01",
      "valid_to": null
    }
  ],
  "definitions": []
}
