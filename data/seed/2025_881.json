{
  "id": "2025:881",
  "type": "statute",
  "title": "Bekendtgørelse om vandselskabers deltagelse i tilknyttet virksomhed",
  "short_name": "BEK H#LOKDOK04",
  "status": "in_force",
  "issued_date": "2025-06-24",
  "url": "https://www.retsinformation.dk/eli/lta/2025/881/xml",
  "description": "Retsinformation source. DocumentId=DB001200; AccessionNumber=B20250088105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter en positivliste over tilknyttet virksomhed, som vandselskaberne må deltage i, jf. vandsektorlovens § 18, stk. 1, 1. pkt., vilkårene for deltagelse i disse aktiviteter, undtagelse fra kravet om selskabsmæssig udskillelse i vandsektorlovens § 18, stk. 1, 3. pkt., grænser for omsætningen med tilknyttet virksomhed samt regler om regnskab og revision. Stk. 2. Bekendtgørelsen regulerer ikke aktiviteter, som et vandselskab skal eller kan udøve som et led i vandselskabets hovedvirksomhed, herunder: 1) Salg af vandselskabets rest-, overskuds- eller biprodukter. 2) Udnyttelse af vandselskabets nødvendige anlægsmæssige kapacitet (bygninger, lokaler, ledninger eller fast ejendom i øvrigt) ved udleje eller bortforpagtning, eksempelvis til antennemaster, elektronisk infrastruktur, parkering eller lager. 3) Udnyttelse eller salg af energi, der hidrører fra vandselskabets hovedvirksomhed. 4) Opfyldelse af aftaler om, at vandselskabet etablerer og opretholder et højere serviceniveau i selskabets håndtering af spildevand end det, selskabet er forpligtet til, eller at selskabet etablerer og driver anlæg til brug for selskabets håndtering af spildevand, som samlet set er dyrere end nødvendigt til varetagelse af selskabets opgaver, jf. § 1, stk. 5, i lov om betalingsregler for spildevandsforsyningsselskaber m.v. 5) Driftsopgaver, der vedrører vandselskabets håndtering af tag- og overfladevand i forbindelse med medfinansieringsprojekter, jf. de før den 1. januar 2021 gældende regler i § 1, stk. 5, i lov om betalingsregler for spildevandsforsyningsselskaber m.v. 6) Varetagelse af fælles obligatoriske tømningsordninger for humane affaldsprodukter, slam og spildevand fra samletanke og bundfældningstanke, jf. § 1, stk. 6, i lov om betalingsregler for spildevandsforsyningsselskaber m.v. 7) Varetagelse af opgaver omfattet af §§ 4 og 4 c i lov om betalingsregler for spildevandsforsyningsselskaber m.v. vedrørende påbud om kloakering m.v. af ejendomme i henhold til miljøbeskyttelseslovens § 28, stk. 4, og § 30, stk. 1, og afdragsordninger i den forbindelse. 8) Varetagelse af opgaver omfattet af § 44 a, stk. 3-6, i epidemiloven vedrørende spildevandsforsyningsselskabers medvirken til og bistand med aktiviteter, der er forbundet med overvågning af spildevand for smitsomme sygdomme."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Et vandselskab kan, uanset om den tilknyttede virksomhed udøves i vandselskabet eller i selskaber, som er helt eller delvis ejet af vandselskabet, alene deltage i tilknyttet virksomhed, når følgende to betingelser er opfyldt: 1) Der skal bestå en naturlig og snæver sammenhæng mellem vandselskabets hovedvirksomhed og den tilknyttede virksomhed. 2) Vandselskabets samlede tilknyttede virksomhed skal arbejdsmæssigt og økonomisk have et væsentligt mindre omfang end hovedvirksomheden. Stk. 2. Vandselskaber kan under iagttagelse af betingelserne i stk. 1, alene deltage i følgende former for tilknyttet virksomhed: 1) Udnyttelse af uundgåelig fysisk, driftsmæssig og administrativ overkapacitet, der er nødvendig af hensyn til vandselskabets sikring af forsyningssikkerheden og af hensyn til øvrige lovkrav. 2) Udnyttelse af vandselskabets særlige viden fra vandselskabets hovedvirksomhed til eksempelvis kursusvirksomhed, deltagelse i samarbejder med private aktører, herunder vedrørende private aktørers teknologiudvikling og eksportvirksomhed. 3) Salg af rettigheder til resultaterne af udvikling, der hidrører fra udviklings- og demonstrationsvirksomhed vedrørende vandselskabets hovedvirksomhed. 4) Drift af vejafvandingsanlæg i vandselskabets eget forsyningsområde. 5) Rottebekæmpelse i vandselskabets eget forsyningsområde. 6) Drift af forrensningsanlæg for offentlige og private institutioner og virksomheder. 7) Teknisk bistand til kommunens udarbejdelse af kommunale vandforsyningsplaner og spildevandsplaner. 8) Vandforsyningers afregning og indberetning for spildevandsforsyninger, når dette foretages i forbindelse med vandforsyningers måleraflæsning i vandforsyningens eget forsyningsområde. 9) Vandforsyningers udøvelse af forsyningsaktiviteter med teknisk vand, jf. § 2, stk. 1, i lov om forsyning med teknisk vand."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved beregningen af den samlede årlige omsætning fra tilknyttet virksomhed, jf. § 2, stk. 2, i relation til undtagelse fra kravet om selskabsudskillelse efter vandsektorlovens § 18, stk. 1, 3. pkt., medregnes salgsværdien af produkter, tjenesteydelser m.v. med fradrag af prisnedslag, merværdiafgift og anden skat, der direkte er forbundet med salget, jf. bilag 1 til årsregnskabsloven. Den maksimale samlede årlige omsætning udgør i 2010 2 mio. kr., som pristalsreguleres, jf. vandsektorlovens § 18, stk. 2. Stk. 2. I den samlede omsætning, jf. stk. 1, medregnes ikke omsætning fra § 2, stk. 2, nr. 7 og 8."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For vandselskabers deltagelse i tilknyttet virksomhed gælder følgende vilkår, medmindre andet følger af anden lovgivning: 1) Virksomheden skal udøves på kommercielle vilkår. 2) Ved deltagelse i tilknyttet virksomhed skal vandselskabet have en begrundet forventning om at opnå et afkast, der er normalt for den pågældende type virksomhed. 3) Vandselskabet må ikke ved fakturering af ydelser mellem hovedvirksomheden og den tilknyttede virksomhed eller ved fakturering til tredjemand påføre andre virksomheder urimelig konkurrence eller påføre vandselskabets hovedvirksomhed en urimelig risiko. 4) Fordelingen af fællesomkostninger mellem vandselskabets hovedvirksomhed og den tilknyttede virksomhed skal ske efter anerkendte teoretiske principper og metoder for omkostningsfordeling. 5) Et vandselskab må ikke påtage sig at hæfte for forpligtelser for selvstændige selskaber, som udøver tilknyttet virksomhed."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Et vandselskab kan kun deltage som ejer eller medejer af selskaber, der udøver tilknyttet virksomhed, jf. § 2, når omsætningen i de pågældende selskaber tilsammen udgør højst 3 procent af vandselskabets årlige omsætning. Omsætningen må dog uanset vandselskabets omsætning udgøre op til 2,5 mio. kr. årligt. Vandselskabets omsætning beregnes som et løbende gennemsnit af omsætningen de seneste tre år på grundlag af selskabernes årsregnskaber. Stk. 2. Et vandselskabs deltagelse som medejer i selskaber, der udøver tilknyttet virksomhed, er ikke omfattet af omsætningsbegrænsningen i stk. 1, hvis mere end 60 procent af ejerandelene i disse selskaber er ejet af ejere, der 1) ikke direkte eller indirekte besidder ejerandele i et vandselskab, og 2) ikke helt eller delvis er ejet af en ejer, som direkte eller indirekte besidder ejerandele i et vandselskab. Stk. 3. Ved anvendelsen af omsætningsgrænsen i stk. 1 sammenlægges for samtlige selskaber, der udøver tilknyttet virksomhed, som vandselskabet eller vandselskaberne har direkte eller indirekte ejerandele i, den forholdsmæssige andel af omsætningen, som modsvarer vandselskabets eller de enkelte vandselskabers direkte eller indirekte ejerandele i selskabet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Vandselskaber skal i deres interne regnskabsføring føre et separat regnskab for tilknyttet virksomhed, som ikke er udskilt i et selvstændigt selskab, med henblik på at undgå krydssubsidiering og konkurrenceforvridning."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Vandselskaber, der deltager i tilknyttet virksomhed, indsender hvert år til Vandsektortilsynet en oversigt over vandselskabets tilknyttede virksomhed sammen med en erklæring indhentet hos vandselskabets revisor om følgende forhold: 1) Vandselskabets overholdelse af kravet i vandsektorlovens § 18, stk. 1, og denne bekendtgørelses § 3, om udskillelse af tilknyttet virksomhed i et selvstændigt selskab. 2) Vandselskabets overholdelse af § 2, stk. 1 og 2, om, hvilken tilknyttet virksomhed vandselskabet må deltage i. 3) Vandselskabets overholdelse af § 4 om vilkår for vandselskabets deltagelse i tilknyttet virksomhed. 4) Vandselskabets overholdelse af § 5, stk. 1, om omsætningsgrænser. 5) Vandselskabets overholdelse af § 6 om separat regnskab med tilknyttet virksomhed. Stk. 2. Erklæringerne efter stk. 1 skal være afgivet efter gennemførelse af en revision, der er udført i overensstemmelse med den revisionsinstruks for tilknyttet virksomhed, der er udarbejdet af Vandsektortilsynet. Revisionsinstruksen offentliggøres på Vandsektortilsynets hjemmeside. Stk. 3. Oplysninger og erklæringer efter stk. 1 skal hvert år senest den 1. juli indsendes til Vandsektortilsynet. Stk. 4. Vandselskaber, der ikke deltager i tilknyttet virksomhed, skal hvert år senest den 1. juli indsende meddelelse til Vandsektortilsynet om dette."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Afgørelser truffet af Vandsektortilsynet efter vandsektorlovens § 18, stk. 4, offentliggøres på Vandsektortilsynets hjemmeside. Stk. 2. Hvis en afgørelse påklages eller indbringes for domstolene, skal dette fremgå på hjemmesiden, hvor afgørelsen offentliggøres. Hvis afgørelsen ændres, skal den ændrede afgørelse offentliggøres samme sted."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Vandsektortilsynet sender afgørelser truffet efter vandsektorlovens § 18, stk. 4, til kommunalbestyrelsen i den eller de kommuner, der godkender vandselskabets bidrag og takster, jf. § 54, stk. 1, i lov om vandforsyning m.v. og § 3 a, stk. 1, i lov om betalingsregler for spildevandsforsyningsselskaber m.v. Stk. 2. Hvis en afgørelse, som er sendt til kommunalbestyrelsen efter stk. 1, påklages eller indbringes for domstolene, skal Vandsektortilsynet orientere kommunalbestyrelsen om dette. Det samme gælder, hvis klage over eller søgsmål vedrørende en afgørelse tillægges opsættende virkning. Vandsektortilsynet skal endvidere orientere kommunalbestyrelsen om resultatet af klagesagen eller søgsmålet."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Medmindre højere straf er forskyldt efter anden lovgivning, straffes med bøde den, der 1) deltager i tilknyttet virksomhed i strid med § 2, stk. 1, 2) deltager i tilknyttet virksomhed, der ikke er omfattet af § 2, stk. 2, 3) deltager i tilknyttet virksomhed i strid med vilkårene i § 4, 4) deltager som ejer eller medejer af selskaber i strid med § 5, 5) undlader at føre separat regnskab for tilknyttet virksomhed efter § 6, eller 6) undlader at foretage indberetning i overensstemmelse med § 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bekendtgørelsen træder i kraft den 1. juli 2025. Stk. 2. Bekendtgørelse nr. 793 af 21. juni 2024 om vandselskabers deltagelse i tilknyttet virksomhed ophæves. Stk. 3. Et vandselskab kan uanset stk. 1 og 2 fortsat udøve igangværende og hidtil lovlig tilknyttet virksomhed, jf. § 2, stk. 1, og § 3, stk. 2, i bekendtgørelse nr. 1195 af 14. oktober 2010 om vandselskabers deltagelse i anden virksomhed, og § 9, stk. 3, i bekendtgørelse nr. 1227 af 3. oktober 2016 om vandselskabers deltagelse i tilknyttet virksomhed (Udmøntning af vand-sektorforliget). Stk. 4. Hvis et vandselskab omfattet af stk. 3 på et senere tidspunkt ønsker at udøve den tilknyttede virksomhed som led i vandselskabets hovedvirksomhed, skal vandselskabet snarest muligt give Vandsektortilsynet meddelelse herom. Stk. 5. I den samlede omsætning, jf. § 3, stk. 1, medregnes ikke omsætning fra igangværende og hidtil lovlig salg af energi, der hidrører fra vandselskabets behandling af spildevandsslam, jf. stk. 3."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter en positivliste over tilknyttet virksomhed, som vandselskaberne må deltage i, jf. vandsektorlovens § 18, stk. 1, 1. pkt., vilkårene for deltagelse i disse aktiviteter, undtagelse fra kravet om selskabsmæssig udskillelse i vandsektorlovens § 18, stk. 1, 3. pkt., grænser for omsætningen med tilknyttet virksomhed samt regler om regnskab og revision. Stk. 2. Bekendtgørelsen regulerer ikke aktiviteter, som et vandselskab skal eller kan udøve som et led i vandselskabets hovedvirksomhed, herunder: 1) Salg af vandselskabets rest-, overskuds- eller biprodukter. 2) Udnyttelse af vandselskabets nødvendige anlægsmæssige kapacitet (bygninger, lokaler, ledninger eller fast ejendom i øvrigt) ved udleje eller bortforpagtning, eksempelvis til antennemaster, elektronisk infrastruktur, parkering eller lager. 3) Udnyttelse eller salg af energi, der hidrører fra vandselskabets hovedvirksomhed. 4) Opfyldelse af aftaler om, at vandselskabet etablerer og opretholder et højere serviceniveau i selskabets håndtering af spildevand end det, selskabet er forpligtet til, eller at selskabet etablerer og driver anlæg til brug for selskabets håndtering af spildevand, som samlet set er dyrere end nødvendigt til varetagelse af selskabets opgaver, jf. § 1, stk. 5, i lov om betalingsregler for spildevandsforsyningsselskaber m.v. 5) Driftsopgaver, der vedrører vandselskabets håndtering af tag- og overfladevand i forbindelse med medfinansieringsprojekter, jf. de før den 1. januar 2021 gældende regler i § 1, stk. 5, i lov om betalingsregler for spildevandsforsyningsselskaber m.v. 6) Varetagelse af fælles obligatoriske tømningsordninger for humane affaldsprodukter, slam og spildevand fra samletanke og bundfældningstanke, jf. § 1, stk. 6, i lov om betalingsregler for spildevandsforsyningsselskaber m.v. 7) Varetagelse af opgaver omfattet af §§ 4 og 4 c i lov om betalingsregler for spildevandsforsyningsselskaber m.v. vedrørende påbud om kloakering m.v. af ejendomme i henhold til miljøbeskyttelseslovens § 28, stk. 4, og § 30, stk. 1, og afdragsordninger i den forbindelse. 8) Varetagelse af opgaver omfattet af § 44 a, stk. 3-6, i epidemiloven vedrørende spildevandsforsyningsselskabers medvirken til og bistand med aktiviteter, der er forbundet med overvågning af spildevand for smitsomme sygdomme.",
      "valid_from": "2025-06-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Et vandselskab kan, uanset om den tilknyttede virksomhed udøves i vandselskabet eller i selskaber, som er helt eller delvis ejet af vandselskabet, alene deltage i tilknyttet virksomhed, når følgende to betingelser er opfyldt: 1) Der skal bestå en naturlig og snæver sammenhæng mellem vandselskabets hovedvirksomhed og den tilknyttede virksomhed. 2) Vandselskabets samlede tilknyttede virksomhed skal arbejdsmæssigt og økonomisk have et væsentligt mindre omfang end hovedvirksomheden. Stk. 2. Vandselskaber kan under iagttagelse af betingelserne i stk. 1, alene deltage i følgende former for tilknyttet virksomhed: 1) Udnyttelse af uundgåelig fysisk, driftsmæssig og administrativ overkapacitet, der er nødvendig af hensyn til vandselskabets sikring af forsyningssikkerheden og af hensyn til øvrige lovkrav. 2) Udnyttelse af vandselskabets særlige viden fra vandselskabets hovedvirksomhed til eksempelvis kursusvirksomhed, deltagelse i samarbejder med private aktører, herunder vedrørende private aktørers teknologiudvikling og eksportvirksomhed. 3) Salg af rettigheder til resultaterne af udvikling, der hidrører fra udviklings- og demonstrationsvirksomhed vedrørende vandselskabets hovedvirksomhed. 4) Drift af vejafvandingsanlæg i vandselskabets eget forsyningsområde. 5) Rottebekæmpelse i vandselskabets eget forsyningsområde. 6) Drift af forrensningsanlæg for offentlige og private institutioner og virksomheder. 7) Teknisk bistand til kommunens udarbejdelse af kommunale vandforsyningsplaner og spildevandsplaner. 8) Vandforsyningers afregning og indberetning for spildevandsforsyninger, når dette foretages i forbindelse med vandforsyningers måleraflæsning i vandforsyningens eget forsyningsområde. 9) Vandforsyningers udøvelse af forsyningsaktiviteter med teknisk vand, jf. § 2, stk. 1, i lov om forsyning med teknisk vand.",
      "valid_from": "2025-06-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved beregningen af den samlede årlige omsætning fra tilknyttet virksomhed, jf. § 2, stk. 2, i relation til undtagelse fra kravet om selskabsudskillelse efter vandsektorlovens § 18, stk. 1, 3. pkt., medregnes salgsværdien af produkter, tjenesteydelser m.v. med fradrag af prisnedslag, merværdiafgift og anden skat, der direkte er forbundet med salget, jf. bilag 1 til årsregnskabsloven. Den maksimale samlede årlige omsætning udgør i 2010 2 mio. kr., som pristalsreguleres, jf. vandsektorlovens § 18, stk. 2. Stk. 2. I den samlede omsætning, jf. stk. 1, medregnes ikke omsætning fra § 2, stk. 2, nr. 7 og 8.",
      "valid_from": "2025-06-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. For vandselskabers deltagelse i tilknyttet virksomhed gælder følgende vilkår, medmindre andet følger af anden lovgivning: 1) Virksomheden skal udøves på kommercielle vilkår. 2) Ved deltagelse i tilknyttet virksomhed skal vandselskabet have en begrundet forventning om at opnå et afkast, der er normalt for den pågældende type virksomhed. 3) Vandselskabet må ikke ved fakturering af ydelser mellem hovedvirksomheden og den tilknyttede virksomhed eller ved fakturering til tredjemand påføre andre virksomheder urimelig konkurrence eller påføre vandselskabets hovedvirksomhed en urimelig risiko. 4) Fordelingen af fællesomkostninger mellem vandselskabets hovedvirksomhed og den tilknyttede virksomhed skal ske efter anerkendte teoretiske principper og metoder for omkostningsfordeling. 5) Et vandselskab må ikke påtage sig at hæfte for forpligtelser for selvstændige selskaber, som udøver tilknyttet virksomhed.",
      "valid_from": "2025-06-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Et vandselskab kan kun deltage som ejer eller medejer af selskaber, der udøver tilknyttet virksomhed, jf. § 2, når omsætningen i de pågældende selskaber tilsammen udgør højst 3 procent af vandselskabets årlige omsætning. Omsætningen må dog uanset vandselskabets omsætning udgøre op til 2,5 mio. kr. årligt. Vandselskabets omsætning beregnes som et løbende gennemsnit af omsætningen de seneste tre år på grundlag af selskabernes årsregnskaber. Stk. 2. Et vandselskabs deltagelse som medejer i selskaber, der udøver tilknyttet virksomhed, er ikke omfattet af omsætningsbegrænsningen i stk. 1, hvis mere end 60 procent af ejerandelene i disse selskaber er ejet af ejere, der 1) ikke direkte eller indirekte besidder ejerandele i et vandselskab, og 2) ikke helt eller delvis er ejet af en ejer, som direkte eller indirekte besidder ejerandele i et vandselskab. Stk. 3. Ved anvendelsen af omsætningsgrænsen i stk. 1 sammenlægges for samtlige selskaber, der udøver tilknyttet virksomhed, som vandselskabet eller vandselskaberne har direkte eller indirekte ejerandele i, den forholdsmæssige andel af omsætningen, som modsvarer vandselskabets eller de enkelte vandselskabers direkte eller indirekte ejerandele i selskabet.",
      "valid_from": "2025-06-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Vandselskaber skal i deres interne regnskabsføring føre et separat regnskab for tilknyttet virksomhed, som ikke er udskilt i et selvstændigt selskab, med henblik på at undgå krydssubsidiering og konkurrenceforvridning.",
      "valid_from": "2025-06-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Vandselskaber, der deltager i tilknyttet virksomhed, indsender hvert år til Vandsektortilsynet en oversigt over vandselskabets tilknyttede virksomhed sammen med en erklæring indhentet hos vandselskabets revisor om følgende forhold: 1) Vandselskabets overholdelse af kravet i vandsektorlovens § 18, stk. 1, og denne bekendtgørelses § 3, om udskillelse af tilknyttet virksomhed i et selvstændigt selskab. 2) Vandselskabets overholdelse af § 2, stk. 1 og 2, om, hvilken tilknyttet virksomhed vandselskabet må deltage i. 3) Vandselskabets overholdelse af § 4 om vilkår for vandselskabets deltagelse i tilknyttet virksomhed. 4) Vandselskabets overholdelse af § 5, stk. 1, om omsætningsgrænser. 5) Vandselskabets overholdelse af § 6 om separat regnskab med tilknyttet virksomhed. Stk. 2. Erklæringerne efter stk. 1 skal være afgivet efter gennemførelse af en revision, der er udført i overensstemmelse med den revisionsinstruks for tilknyttet virksomhed, der er udarbejdet af Vandsektortilsynet. Revisionsinstruksen offentliggøres på Vandsektortilsynets hjemmeside. Stk. 3. Oplysninger og erklæringer efter stk. 1 skal hvert år senest den 1. juli indsendes til Vandsektortilsynet. Stk. 4. Vandselskaber, der ikke deltager i tilknyttet virksomhed, skal hvert år senest den 1. juli indsende meddelelse til Vandsektortilsynet om dette.",
      "valid_from": "2025-06-24",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Afgørelser truffet af Vandsektortilsynet efter vandsektorlovens § 18, stk. 4, offentliggøres på Vandsektortilsynets hjemmeside. Stk. 2. Hvis en afgørelse påklages eller indbringes for domstolene, skal dette fremgå på hjemmesiden, hvor afgørelsen offentliggøres. Hvis afgørelsen ændres, skal den ændrede afgørelse offentliggøres samme sted.",
      "valid_from": "2025-06-24",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Vandsektortilsynet sender afgørelser truffet efter vandsektorlovens § 18, stk. 4, til kommunalbestyrelsen i den eller de kommuner, der godkender vandselskabets bidrag og takster, jf. § 54, stk. 1, i lov om vandforsyning m.v. og § 3 a, stk. 1, i lov om betalingsregler for spildevandsforsyningsselskaber m.v. Stk. 2. Hvis en afgørelse, som er sendt til kommunalbestyrelsen efter stk. 1, påklages eller indbringes for domstolene, skal Vandsektortilsynet orientere kommunalbestyrelsen om dette. Det samme gælder, hvis klage over eller søgsmål vedrørende en afgørelse tillægges opsættende virkning. Vandsektortilsynet skal endvidere orientere kommunalbestyrelsen om resultatet af klagesagen eller søgsmålet.",
      "valid_from": "2025-06-24",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Medmindre højere straf er forskyldt efter anden lovgivning, straffes med bøde den, der 1) deltager i tilknyttet virksomhed i strid med § 2, stk. 1, 2) deltager i tilknyttet virksomhed, der ikke er omfattet af § 2, stk. 2, 3) deltager i tilknyttet virksomhed i strid med vilkårene i § 4, 4) deltager som ejer eller medejer af selskaber i strid med § 5, 5) undlader at føre separat regnskab for tilknyttet virksomhed efter § 6, eller 6) undlader at foretage indberetning i overensstemmelse med § 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-06-24",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Bekendtgørelsen træder i kraft den 1. juli 2025. Stk. 2. Bekendtgørelse nr. 793 af 21. juni 2024 om vandselskabers deltagelse i tilknyttet virksomhed ophæves. Stk. 3. Et vandselskab kan uanset stk. 1 og 2 fortsat udøve igangværende og hidtil lovlig tilknyttet virksomhed, jf. § 2, stk. 1, og § 3, stk. 2, i bekendtgørelse nr. 1195 af 14. oktober 2010 om vandselskabers deltagelse i anden virksomhed, og § 9, stk. 3, i bekendtgørelse nr. 1227 af 3. oktober 2016 om vandselskabers deltagelse i tilknyttet virksomhed (Udmøntning af vand-sektorforliget). Stk. 4. Hvis et vandselskab omfattet af stk. 3 på et senere tidspunkt ønsker at udøve den tilknyttede virksomhed som led i vandselskabets hovedvirksomhed, skal vandselskabet snarest muligt give Vandsektortilsynet meddelelse herom. Stk. 5. I den samlede omsætning, jf. § 3, stk. 1, medregnes ikke omsætning fra igangværende og hidtil lovlig salg af energi, der hidrører fra vandselskabets behandling af spildevandsslam, jf. stk. 3.",
      "valid_from": "2025-06-24",
      "valid_to": null
    }
  ],
  "definitions": []
}
