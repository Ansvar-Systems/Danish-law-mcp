{
  "id": "2017:1102",
  "type": "statute",
  "title": "Bekendtgørelse om udstedelse af legitimationskort",
  "short_name": "BEK H#LOKDOK04",
  "status": "in_force",
  "issued_date": "2017-09-21",
  "url": "https://www.retsinformation.dk/eli/lta/2017/1102/xml",
  "description": "Retsinformation source. DocumentId=CR000490; AccessionNumber=B20170110205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Til personer på 15 år og derover kan udstedes et legitimationskort, der har til formål at dokumentere indehaverens identitet. Stk. 2. Legitimationskortet udstedes i overensstemmelse med forskrifterne i bilag 1 og 2 af den kommune, hvor ansøgeren er bopælsregistreret i Det Centrale Personregister (CPR)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om legitimationskort indleveres til den kommune, hvor ansøgeren er bopælsregistreret i Det Centrale Personregister (CPR). Stk. 2. Ansøgeren skal møde personligt op og ved forevisning af original dåbs-, navne- eller fødselsattest eller pas, kørekort eller sygesikringsbevis godtgøre sin identitet. Kommunen kan i særlige tilfælde anvende kontrolspørgsmål som supplerende kriterium til at godtgøre ansøgerens identitet. Stk. 3. Ansøgningen skal vedlægges et fotografi af ansøgeren. Fotografiet skal opfylde følgende krav: 1) Fotografiet skal være af god kvalitet, holdbart, egnet til indscanning og uden stempler, huller eller andre skader. 2) Fotografiet skal være et vellignende portrætbillede i størrelsen 35 x 45 mm, hvor hovedet måler 30-36 mm i højden. 3) Fotografiet skal tages lige forfra og vise ansøgerens ansigt uden hovedbeklædning og det øverste af skuldrene. 4) Ansigtet skal være jævnt belyst. 5) Begge øjne skal være helt synlige, og blikket skal være rettet mod kameraet. 6) Munden skal være lukket. 7) Briller må ikke være tonede og skal være uden reflekser. 8) Baggrunden skal være lys og uden skygger eller andre motiver. Stk. 4. Kommunalbestyrelsen kan tillade, at ansøgeren bærer hovedbeklædning på det i stk. 3 nævnte fotografi, hvis ansøgeren af religiøse grunde anmoder herom."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kommunalbestyrelsen opkræver et gebyr på højst 150 kr. for udstedelsen af legitimationskortet. Stk. 2. Gebyret efter stk. 1 skal inden for rammen af det i stk. 1 nævnte maksimale gebyr svare til de med udstedelsen forbundne omkostninger, herunder administrationsomkostninger."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Legitimationskortet udstedes med en gyldighedsperiode på 10 år."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. november 2017."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Til personer på 15 år og derover kan udstedes et legitimationskort, der har til formål at dokumentere indehaverens identitet. Stk. 2. Legitimationskortet udstedes i overensstemmelse med forskrifterne i bilag 1 og 2 af den kommune, hvor ansøgeren er bopælsregistreret i Det Centrale Personregister (CPR).",
      "valid_from": "2017-09-21",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning om legitimationskort indleveres til den kommune, hvor ansøgeren er bopælsregistreret i Det Centrale Personregister (CPR). Stk. 2. Ansøgeren skal møde personligt op og ved forevisning af original dåbs-, navne- eller fødselsattest eller pas, kørekort eller sygesikringsbevis godtgøre sin identitet. Kommunen kan i særlige tilfælde anvende kontrolspørgsmål som supplerende kriterium til at godtgøre ansøgerens identitet. Stk. 3. Ansøgningen skal vedlægges et fotografi af ansøgeren. Fotografiet skal opfylde følgende krav: 1) Fotografiet skal være af god kvalitet, holdbart, egnet til indscanning og uden stempler, huller eller andre skader. 2) Fotografiet skal være et vellignende portrætbillede i størrelsen 35 x 45 mm, hvor hovedet måler 30-36 mm i højden. 3) Fotografiet skal tages lige forfra og vise ansøgerens ansigt uden hovedbeklædning og det øverste af skuldrene. 4) Ansigtet skal være jævnt belyst. 5) Begge øjne skal være helt synlige, og blikket skal være rettet mod kameraet. 6) Munden skal være lukket. 7) Briller må ikke være tonede og skal være uden reflekser. 8) Baggrunden skal være lys og uden skygger eller andre motiver. Stk. 4. Kommunalbestyrelsen kan tillade, at ansøgeren bærer hovedbeklædning på det i stk. 3 nævnte fotografi, hvis ansøgeren af religiøse grunde anmoder herom.",
      "valid_from": "2017-09-21",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kommunalbestyrelsen opkræver et gebyr på højst 150 kr. for udstedelsen af legitimationskortet. Stk. 2. Gebyret efter stk. 1 skal inden for rammen af det i stk. 1 nævnte maksimale gebyr svare til de med udstedelsen forbundne omkostninger, herunder administrationsomkostninger.",
      "valid_from": "2017-09-21",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Legitimationskortet udstedes med en gyldighedsperiode på 10 år.",
      "valid_from": "2017-09-21",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. november 2017.",
      "valid_from": "2017-09-21",
      "valid_to": null
    }
  ],
  "definitions": []
}
