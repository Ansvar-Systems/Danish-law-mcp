{
  "id": "2021:1116",
  "type": "statute",
  "title": "Bekendtgørelse om krav ved godkendelse af aktiviteter i det ydre rum m.v.",
  "short_name": "BEK H#LOKDOK04",
  "status": "in_force",
  "issued_date": "2021-06-03",
  "url": "https://www.retsinformation.dk/eli/lta/2021/1116/xml",
  "description": "Retsinformation source. DocumentId=CE001085; AccessionNumber=B20210111605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Uddannelses- og Forskningsstyrelsen kan efter forudgående ansøgning godkende rumaktiviteter i henhold til lov om aktiviteter i det ydre rum."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning efter § 1, skal indeholde følgende oplysninger og dokumentation: 1) En udførlig beskrivelse af den påtænkte rumaktivitet, herunder forventet tid og sted for opsendelse, en beskrivelse af formålet med rumaktiviteten og rumgenstandens funktion, herunder overordnede tekniske specifikationer af platform, dimensioner, vægt og nyttelast, rumgenstandens funktionelle driftsperiode, forventede grundlæggende banedata m.v. 2) Identifikation og analyse af risici ved rumaktiviteten, herunder risikoen for at rumgenstanden forvolder skader, jf. § 11, stk. 2. 3) Dokumentation for ejerforholdene for rumgenstanden. 4) Oplysninger om eventuelle underleverandører, herunder aftalegrundlag og arbejdsfordeling mellem operatør og underleverandør. 5) Dokumentation for operatørens og eventuelle underleverandørers faglige, herunder tekniske kvalifikationer til at udføre den påtænkte rumaktivitet. 6) Dokumentation for operatørens finansielle formåen. 7) Dokumentation fra frekvensmyndigheden for at operatøren overholder regler om frekvensanvendelse og banepositioner. 8) En erklæring om at reglerne om eksportkontrol er overholdt. 9) Dokumentation for opfyldelsen af krav til håndtering af rumaffald, jf. § 6."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I det omfang Uddannelses- og Forskningsstyrelsen i forbindelse med godkendelsesbehandlingen stiller krav efter §§ 5, 7 og 11, skal operatøren dokumentere opfyldelsen af: 1) Særlige sikkerhedsmæssige krav til rumaktiviteten, jf. § 5. 2) Miljøkrav, jf. § 7. 3) Krav om forsikring til dækning af ansvaret for skader efter § 11, stk. 1 og 2, i lov om aktiviteter i det ydre rum, jf. § 11."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Operatøren skal tidligst muligt og senest 16 måneder før forventet opsendelse af rumgenstanden orientere Uddannelses- og Forskningsstyrelsen om den rumaktivitet, der ønskes godkendt. Stk. 2. Operatøren skal senest 12 måneder før den forventede opsendelse af rumgenstanden indsende en foreløbig ansøgning, der så vidt muligt opfylder kravene i § 2. Styrelsen fastsætter herefter i dialog med operatøren eventuelle supplerende krav efter §§ 5, 7 og 11. Stk. 3. Operatøren indsender dokumentation efter § 3, nr. 1 og 2, senest 6 måneder før forventet opsendelse og efter § 3, nr. 3, senest 2 måneder før forventet opsendelse. Stk. 4. Operatøren indsender en ansøgning, der opfylder kravene i § 2, senest 2 måneder før den forventede opsendelse af rumgenstanden. Stk. 5. Styrelsen kan fravige fristerne i stk. 1-4 i særlige tilfælde."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Uddannelses- og Forskningsstyrelsen kan stille krav om, at rumaktiviteten opfylder relevante sikkerhedsmæssige standarder og retningslinjer, eksempelvis standarder fastlagt af European Cooperation for Space Standardization (ECSS) eller International Organization for Standardization (ISO). Stk. 2. Styrelsen kan stille krav om, at rumaktiviteten er omfattet af et kvalitetssikrings- og risikostyringssystem."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Rumaktiviteter der indebærer, at rumgenstande går i kredsløb om jorden, skal opfylde de til enhver tid gældende standarder og retningslinjer for håndtering af rumaffald fastlagt af European Cooperation for Space Standardization (ECSS) og International Organization for Standardization (ISO). Stk. 2. Som udgangspunkt skal rumgenstanden inden for 25 år fra det tidspunkt, hvor rumgenstandens funktionelle driftsperiode er tilendebragt, på sikker vis enten forlade sin bane om jorden igen eller placeres i et kredsløb om jorden, hvor den vurderes ikke at udgøre fare for andre rumaktiviteter."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Rumaktiviteter skal udføres under hensyntagen til det omgivende miljø. Uddannelses- og Forskningsstyrelsen kan stille krav om og anmode om en redegørelse for: 1) Rumaktivitetens miljøpåvirkning på jorden og atmosfæren, med vægt bl.a. på den anvendte teknologi, komponenter, fremstillingsmåder og produkter. 2) Rumaktivitetens potentielle miljøpåvirkning af det ydre rum. 3) Operatørens foranstaltninger for at minimere belastning af miljøet på jorden, i atmosfæren og i det ydre rum."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. For rumgenstande omfattet af § 10, i lov om aktiviteter i det ydre rum skal operatøren senest 30 dage efter opsendelse af rumgenstanden indberette de af FN fastlagte oplysninger til Uddannelses- og Forskningsstyrelsen: 1) Navn og CVR-nummer for operatøren. 2) En beskrivelse af rumgenstandens funktion. 3) Tid og sted for opsendelse. 4) Opsendelsesfartøj eller løfteraket. 5) Rumgenstandens funktionelle driftsperiode og levetid i kredsløb om jorden. 6) Grundlæggende banedata: a) Omløbstid (nodal periode). b) Hældning af baneplanet (inklination). c) Apogæum. d) Perigæum. Stk. 2. Operatøren indsender yderligere oplysninger, hvis styrelsen anmoder herom."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Operatøren skal indberette ændrede registreringsoplysninger til Uddannelses- og Forskningsstyrelsen. Ændringerne skal indberettes inden 3 uger efter ændringerne er foretaget, medmindre andet aftales i det konkrete tilfælde."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Operatørens erstatningspligt for skader, jf. § 11, stk. 1 og 2, i lov om aktiviteter i det ydre rum, kan ikke overstige 450 mio. kr. Stk. 2. Begrænsningen af operatørens erstatningspligt efter stk. 1 gælder ikke, 1) hvis operatøren forsætligt eller groft uagtsomt er skyld i skaden, 2) hvis operatøren ikke har indhentet en godkendelse af rumaktiviteten, 3) hvis operatøren har tilsidesat væsentlige betingelser for godkendelse, eller 4) hvis der er tale om personskade."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Uddannelses- og Forskningsstyrelsen kan stille krav om, at operatøren skal tegne forsikring, herunder om forsikringens omfang. Stk. 2. Krav om forsikring efter stk. 1 vurderes ud fra ansøgningen og primært ud fra risikoen for, at rumgenstanden forvolder skade, herunder risikoen for at 1) rumgenstanden forvolder skade på personer eller ejendom på jorden såvel som på luftfartøjer under flyvning, og 2) rumgenstanden forvolder skade på andre rumgenstande."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Operatøren dækker Uddannelses- og Forskningsstyrelsens omkostninger, herunder omkostninger til ekstern faglig bistand, i forbindelse med 1) behandling af ansøgningen, ændring og tilbagekaldelse af godkendelsen, 2) overførsel af rumgenstande eller rumaktiviteter til anden ejer eller operatør og 3) gennemførelse af tilsyn. Stk. 2. Beløbet efter stk. 1 fastsættes efter regning på baggrund af styrelsens omkostninger ved behandlingen. Stk. 3. Styrelsen fakturerer med en betalingsfrist på 30 dage."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. For omkostninger efter § 12, stk. 1, nr. 1 og 2, sender Uddannelses- og Forskningsstyrelsen et overslag til operatøren, når ansøgning, der opfylder kravene i § 2, er modtaget. Stk.2. A conto-regning udstedes umiddelbart efter fremsendelse af overslag efter stk. 1. Stk. 3. Endelig regning udstedes, når ansøgningsbehandlingen er afsluttet, og der foretages nødvendig efterregulering."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. For omkostninger efter § 12, stk. 1, nr. 3, udsteder Uddannelses- og Forskningsstyrelsen regning til operatøren, når tilsynet er gennemført."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Uddannelses- og Forskningsstyrelsen kan bestemme, at udveksling af oplysninger i medfør af lov om aktiviteter i det ydre rum og denne bekendtgørelse skal ske digitalt. Stk. 2. Styrelsen kan stille krav om kryptering, når oplysninger udveksles digitalt, jf. stk. 1. Stk. 3. Oplysninger, der udveksles i medfør af lov om aktiviteter i det ydre rum og denne bekendtgørelse, skal efter anmodning fra styrelsen foreligge på engelsk. Stk. 4. Styrelsen kan kræve, at der ved ansøgning anvendes et særligt ansøgningsskema eller digital blanket."
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Overtrædelse af §§ 8 - 9 straffes med bøde eller fængsel i indtil 4 måneder, medmindre højere straf er forskyldt efter den øvrige lovgivning. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10:17",
      "chapter": "10",
      "section": "17",
      "content": "§ 17. Bekendtgørelsen træder i kraft den 1. juli 2021. Stk. 2. Bekendtgørelse nr. 552 af 31. maj 2016 om krav ved godkendelse af aktiviteter i det ydre rum ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Uddannelses- og Forskningsstyrelsen kan efter forudgående ansøgning godkende rumaktiviteter i henhold til lov om aktiviteter i det ydre rum.",
      "valid_from": "2021-06-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ansøgning efter § 1, skal indeholde følgende oplysninger og dokumentation: 1) En udførlig beskrivelse af den påtænkte rumaktivitet, herunder forventet tid og sted for opsendelse, en beskrivelse af formålet med rumaktiviteten og rumgenstandens funktion, herunder overordnede tekniske specifikationer af platform, dimensioner, vægt og nyttelast, rumgenstandens funktionelle driftsperiode, forventede grundlæggende banedata m.v. 2) Identifikation og analyse af risici ved rumaktiviteten, herunder risikoen for at rumgenstanden forvolder skader, jf. § 11, stk. 2. 3) Dokumentation for ejerforholdene for rumgenstanden. 4) Oplysninger om eventuelle underleverandører, herunder aftalegrundlag og arbejdsfordeling mellem operatør og underleverandør. 5) Dokumentation for operatørens og eventuelle underleverandørers faglige, herunder tekniske kvalifikationer til at udføre den påtænkte rumaktivitet. 6) Dokumentation for operatørens finansielle formåen. 7) Dokumentation fra frekvensmyndigheden for at operatøren overholder regler om frekvensanvendelse og banepositioner. 8) En erklæring om at reglerne om eksportkontrol er overholdt. 9) Dokumentation for opfyldelsen af krav til håndtering af rumaffald, jf. § 6.",
      "valid_from": "2021-06-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I det omfang Uddannelses- og Forskningsstyrelsen i forbindelse med godkendelsesbehandlingen stiller krav efter §§ 5, 7 og 11, skal operatøren dokumentere opfyldelsen af: 1) Særlige sikkerhedsmæssige krav til rumaktiviteten, jf. § 5. 2) Miljøkrav, jf. § 7. 3) Krav om forsikring til dækning af ansvaret for skader efter § 11, stk. 1 og 2, i lov om aktiviteter i det ydre rum, jf. § 11.",
      "valid_from": "2021-06-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Operatøren skal tidligst muligt og senest 16 måneder før forventet opsendelse af rumgenstanden orientere Uddannelses- og Forskningsstyrelsen om den rumaktivitet, der ønskes godkendt. Stk. 2. Operatøren skal senest 12 måneder før den forventede opsendelse af rumgenstanden indsende en foreløbig ansøgning, der så vidt muligt opfylder kravene i § 2. Styrelsen fastsætter herefter i dialog med operatøren eventuelle supplerende krav efter §§ 5, 7 og 11. Stk. 3. Operatøren indsender dokumentation efter § 3, nr. 1 og 2, senest 6 måneder før forventet opsendelse og efter § 3, nr. 3, senest 2 måneder før forventet opsendelse. Stk. 4. Operatøren indsender en ansøgning, der opfylder kravene i § 2, senest 2 måneder før den forventede opsendelse af rumgenstanden. Stk. 5. Styrelsen kan fravige fristerne i stk. 1-4 i særlige tilfælde.",
      "valid_from": "2021-06-03",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Uddannelses- og Forskningsstyrelsen kan stille krav om, at rumaktiviteten opfylder relevante sikkerhedsmæssige standarder og retningslinjer, eksempelvis standarder fastlagt af European Cooperation for Space Standardization (ECSS) eller International Organization for Standardization (ISO). Stk. 2. Styrelsen kan stille krav om, at rumaktiviteten er omfattet af et kvalitetssikrings- og risikostyringssystem.",
      "valid_from": "2021-06-03",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Rumaktiviteter der indebærer, at rumgenstande går i kredsløb om jorden, skal opfylde de til enhver tid gældende standarder og retningslinjer for håndtering af rumaffald fastlagt af European Cooperation for Space Standardization (ECSS) og International Organization for Standardization (ISO). Stk. 2. Som udgangspunkt skal rumgenstanden inden for 25 år fra det tidspunkt, hvor rumgenstandens funktionelle driftsperiode er tilendebragt, på sikker vis enten forlade sin bane om jorden igen eller placeres i et kredsløb om jorden, hvor den vurderes ikke at udgøre fare for andre rumaktiviteter.",
      "valid_from": "2021-06-03",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Rumaktiviteter skal udføres under hensyntagen til det omgivende miljø. Uddannelses- og Forskningsstyrelsen kan stille krav om og anmode om en redegørelse for: 1) Rumaktivitetens miljøpåvirkning på jorden og atmosfæren, med vægt bl.a. på den anvendte teknologi, komponenter, fremstillingsmåder og produkter. 2) Rumaktivitetens potentielle miljøpåvirkning af det ydre rum. 3) Operatørens foranstaltninger for at minimere belastning af miljøet på jorden, i atmosfæren og i det ydre rum.",
      "valid_from": "2021-06-03",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. For rumgenstande omfattet af § 10, i lov om aktiviteter i det ydre rum skal operatøren senest 30 dage efter opsendelse af rumgenstanden indberette de af FN fastlagte oplysninger til Uddannelses- og Forskningsstyrelsen: 1) Navn og CVR-nummer for operatøren. 2) En beskrivelse af rumgenstandens funktion. 3) Tid og sted for opsendelse. 4) Opsendelsesfartøj eller løfteraket. 5) Rumgenstandens funktionelle driftsperiode og levetid i kredsløb om jorden. 6) Grundlæggende banedata: a) Omløbstid (nodal periode). b) Hældning af baneplanet (inklination). c) Apogæum. d) Perigæum. Stk. 2. Operatøren indsender yderligere oplysninger, hvis styrelsen anmoder herom.",
      "valid_from": "2021-06-03",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Operatøren skal indberette ændrede registreringsoplysninger til Uddannelses- og Forskningsstyrelsen. Ændringerne skal indberettes inden 3 uger efter ændringerne er foretaget, medmindre andet aftales i det konkrete tilfælde.",
      "valid_from": "2021-06-03",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Operatørens erstatningspligt for skader, jf. § 11, stk. 1 og 2, i lov om aktiviteter i det ydre rum, kan ikke overstige 450 mio. kr. Stk. 2. Begrænsningen af operatørens erstatningspligt efter stk. 1 gælder ikke, 1) hvis operatøren forsætligt eller groft uagtsomt er skyld i skaden, 2) hvis operatøren ikke har indhentet en godkendelse af rumaktiviteten, 3) hvis operatøren har tilsidesat væsentlige betingelser for godkendelse, eller 4) hvis der er tale om personskade.",
      "valid_from": "2021-06-03",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Uddannelses- og Forskningsstyrelsen kan stille krav om, at operatøren skal tegne forsikring, herunder om forsikringens omfang. Stk. 2. Krav om forsikring efter stk. 1 vurderes ud fra ansøgningen og primært ud fra risikoen for, at rumgenstanden forvolder skade, herunder risikoen for at 1) rumgenstanden forvolder skade på personer eller ejendom på jorden såvel som på luftfartøjer under flyvning, og 2) rumgenstanden forvolder skade på andre rumgenstande.",
      "valid_from": "2021-06-03",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Operatøren dækker Uddannelses- og Forskningsstyrelsens omkostninger, herunder omkostninger til ekstern faglig bistand, i forbindelse med 1) behandling af ansøgningen, ændring og tilbagekaldelse af godkendelsen, 2) overførsel af rumgenstande eller rumaktiviteter til anden ejer eller operatør og 3) gennemførelse af tilsyn. Stk. 2. Beløbet efter stk. 1 fastsættes efter regning på baggrund af styrelsens omkostninger ved behandlingen. Stk. 3. Styrelsen fakturerer med en betalingsfrist på 30 dage.",
      "valid_from": "2021-06-03",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. For omkostninger efter § 12, stk. 1, nr. 1 og 2, sender Uddannelses- og Forskningsstyrelsen et overslag til operatøren, når ansøgning, der opfylder kravene i § 2, er modtaget. Stk.2. A conto-regning udstedes umiddelbart efter fremsendelse af overslag efter stk. 1. Stk. 3. Endelig regning udstedes, når ansøgningsbehandlingen er afsluttet, og der foretages nødvendig efterregulering.",
      "valid_from": "2021-06-03",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. For omkostninger efter § 12, stk. 1, nr. 3, udsteder Uddannelses- og Forskningsstyrelsen regning til operatøren, når tilsynet er gennemført.",
      "valid_from": "2021-06-03",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Uddannelses- og Forskningsstyrelsen kan bestemme, at udveksling af oplysninger i medfør af lov om aktiviteter i det ydre rum og denne bekendtgørelse skal ske digitalt. Stk. 2. Styrelsen kan stille krav om kryptering, når oplysninger udveksles digitalt, jf. stk. 1. Stk. 3. Oplysninger, der udveksles i medfør af lov om aktiviteter i det ydre rum og denne bekendtgørelse, skal efter anmodning fra styrelsen foreligge på engelsk. Stk. 4. Styrelsen kan kræve, at der ved ansøgning anvendes et særligt ansøgningsskema eller digital blanket.",
      "valid_from": "2021-06-03",
      "valid_to": null
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Overtrædelse af §§ 8 - 9 straffes med bøde eller fængsel i indtil 4 måneder, medmindre højere straf er forskyldt efter den øvrige lovgivning. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2021-06-03",
      "valid_to": null
    },
    {
      "provision_ref": "10:17",
      "chapter": "10",
      "section": "17",
      "content": "§ 17. Bekendtgørelsen træder i kraft den 1. juli 2021. Stk. 2. Bekendtgørelse nr. 552 af 31. maj 2016 om krav ved godkendelse af aktiviteter i det ydre rum ophæves.",
      "valid_from": "2021-06-03",
      "valid_to": null
    }
  ],
  "definitions": []
}
