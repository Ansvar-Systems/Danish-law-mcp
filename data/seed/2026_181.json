{
  "id": "2026:181",
  "type": "statute",
  "title": "Bekendtgørelse om Elektronik- og svagstrømsuddannelsen",
  "short_name": "BEK H#LOKDOK04",
  "status": "in_force",
  "issued_date": "2026-01-28",
  "url": "https://www.retsinformation.dk/eli/lta/2026/181/xml",
  "description": "Retsinformation source. DocumentId=DA001740; AccessionNumber=B20260018105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Elektronik og svagstrømsuddannelsen har til formål at kvalificere elever og lærlinge til at kunne planlægge, opbygge, reparere og vedligeholde elektroniske apparater, anlæg og systemer til service, produktion og udvikling. Stk. 2. Lærlingen skal nå de uddannelsesmål, som er fastsat i uddannelsesordningen for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin og specialer: 1) Trin 1 med specialet elektronikassistent, indplaceret på niveau 3 i den danske kvalifikationsramme for livslang læring. 2) Trin 2 med specialet elektronikfagtekniker, indplaceret på niveau 4 i den danske kvalifikationsramme for livslang læring. 3) Trin 3 med et af følgende specialer, indplaceret på niveau 5 i den danske kvalifikationsramme for livslang læring: a) Elektronik udviklingstekniker. b) Medicotekniker. 4) Specialet radio-tv-fagtekniker (uden trin), indplaceret på niveau 4 i den danske kvalifikationsramme for livslang læring. Stk. 4. Specialet på trin 1 giver adgang til uddannelsens trin 2. Stk. 5. Specialet på trin 2 giver adgang til uddannelsens trin 3. Stk. 6. Uddannelsen kan gennemføres som eux-forløb på specialet elektronikfagtekniker efter teknisk eux-model D, jf. bilag 5 til bekendtgørelse om krav til udformning af eux-forløb."
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 2 år og 6 måneder til 5 år og 6 måneder, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 1 år og 6 måneder på uddannelsens trin 1, hvoraf skoleundervisningen udgør 18 uger fordelt på mindst to skoleperioder. Hovedforløbet på uddannelsens trin 2 varer yderligere 2 år, hvoraf skoleundervisningen udgør 22 uger fordelt på mindst to skoleperioder. Hovedforløbet på uddannelsens trin 3 varer yderligere 1 år, hvoraf skoleundervisningen udgør 10 uger. Hovedforløbet på specialet radio-tv-fagtekniker varer 3 år og 6 måneder, hvoraf skoleundervisningen udgør 40 uger fordelt på mindst fire skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 1 år og 5 måneder på uddannelsens trin 1, hvoraf skoleundervisningen udgør 18 uger. Hovedforløbet på uddannelsens trin 2 varer yderligere 1 år og 11 måneder, hvoraf skoleundervisningen udgør 18 uger fordelt på mindst to skoleperioder. Hovedforløbet på uddannelsens trin 3 varer yderligere 11 måneder, hvoraf skoleundervisningen udgør 9 uger. Hovedforløbet på specialet radio-tv-fagtekniker varer 3 år og 5 måneder, hvoraf skoleundervisningen udgør 36 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb 4 år, hvoraf skoleundervisningen udgør 72,6 uger fordelt på fire skoleperioder."
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet på elektronik og svagstrømsuddannelsen skal eleven eller lærlingen opfylde betingelserne i stk. 2-4. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om elektronik og svagstrømsuddannelsen. Stk. 3. Eleven eller lærlingen skal have gennemført og bestået de grundfag, med de angivne niveauer, som er fastsat i uddannelsesordningen om elektronik og svagstrømsuddannelsen. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om elektronik og svagstrømsuddannelsen. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer."
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om elektronik og svagstrømsuddannelsen."
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om elektronik og svagstrømsuddannelsen. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve på trin 1 er en skoleprøve. Prøven afholdes af skolen som en del af den sidste skoleperiode. Prøven tilrettelægges som fastsat i uddannelsesordningen om elektronik- og svagstrømsuddannelsen. Prøven skal kun aflægges af lærlinge, der afslutter uddannelsen med trin 1. Stk. 2. For at der kan udstedes skolebevis, skal lærlingen have bestået hvert enkelt af de uddannelsesspecifikke fag i hovedforløbet og den afsluttende prøve. Stk. 3. Ved uddannelsens afslutning med trin 1 udsteder det faglige udvalg et uddannelsesbevis som dokumentation for, at lærlingen har opnået kompetence inden for uddannelsen. På uddannelsesbeviset anføres karakteren for den afsluttende prøve."
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven består af to delprøver, der tilrettelægges som fastsat i uddannelsesordningen om elektronik og svagstrømsuddannelsen. Prøven aflægges af alle lærlinge, uanset om lærlingen fortsætter til næste trin. For lærlinge, der afslutter uddannelsen med trin 2, skal hver af de to delprøver i svendeprøven være bestået. Stk. 2. For at der kan udstedes skolebevis, skal lærlingen have bestået alle fag i hovedforløbet. Stk. 3. Ved uddannelsens afslutning med trin 2 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres det valgte trin og karakteren for den afsluttende prøve."
    },
    {
      "provision_ref": "14:8",
      "chapter": "14",
      "section": "8",
      "content": "§ 8. Uddannelsens afsluttende prøve på trin 3 er en skoleprøve. Prøven afholdes af skolen som en del af den sidste skoleperiode. Prøven tilrettelægges som fastsat i uddannelsesordningen om elektronik og svagstrømsuddannelsen. Stk. 2. For at der kan udstedes skolebevis, skal lærlingen have bestået alle fag i hovedforløbet. Stk. 3. Ved uddannelsens afslutning med trin 3 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres det valgte speciale og karakteren for den afsluttende prøve."
    },
    {
      "provision_ref": "15:9",
      "chapter": "15",
      "section": "9",
      "content": "§ 9. Uddannelsens afsluttende prøve på specialet radio-tv-fagtekniker udgør en svendeprøve. Prøven afholdes af skolen i samråd med det faglige udvalg, som en del af den sidste skoleperiode. Prøven tilrettelægges som fastsat i uddannelsesordningen om elektronik og svagstrømsuddannelsen. Stk. 2. For at der kan udstedes skolebevis, skal lærlingen have bestået alle fag i hovedforløbet. Stk. 3. Ved uddannelsens afslutning med specialet radio-tv-fagtekniker udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres det valgte speciale og karakteren for den afsluttende prøve."
    },
    {
      "provision_ref": "16:10",
      "chapter": "16",
      "section": "10",
      "content": "§ 10. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "18:11",
      "chapter": "18",
      "section": "11",
      "content": "§ 11. Bekendtgørelsen træder i kraft den 1. august 2026. Stk. 2. Bekendtgørelse nr. 178 af 8. februar 2025 om elektronik og svagstrømsuddannelsen ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For disse elever finder de hidtil gældende regler i bekendtgørelse nr. 178 af 8. februar 2025 om elektronik og svagstrømsuddannelsen anvendelse. Stk. 4. Elever som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Elektronik og svagstrømsuddannelsen har til formål at kvalificere elever og lærlinge til at kunne planlægge, opbygge, reparere og vedligeholde elektroniske apparater, anlæg og systemer til service, produktion og udvikling. Stk. 2. Lærlingen skal nå de uddannelsesmål, som er fastsat i uddannelsesordningen for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende trin og specialer: 1) Trin 1 med specialet elektronikassistent, indplaceret på niveau 3 i den danske kvalifikationsramme for livslang læring. 2) Trin 2 med specialet elektronikfagtekniker, indplaceret på niveau 4 i den danske kvalifikationsramme for livslang læring. 3) Trin 3 med et af følgende specialer, indplaceret på niveau 5 i den danske kvalifikationsramme for livslang læring: a) Elektronik udviklingstekniker. b) Medicotekniker. 4) Specialet radio-tv-fagtekniker (uden trin), indplaceret på niveau 4 i den danske kvalifikationsramme for livslang læring. Stk. 4. Specialet på trin 1 giver adgang til uddannelsens trin 2. Stk. 5. Specialet på trin 2 giver adgang til uddannelsens trin 3. Stk. 6. Uddannelsen kan gennemføres som eux-forløb på specialet elektronikfagtekniker efter teknisk eux-model D, jf. bilag 5 til bekendtgørelse om krav til udformning af eux-forløb.",
      "valid_from": "2026-01-28",
      "valid_to": null
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 2 år og 6 måneder til 5 år og 6 måneder, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 1 år og 6 måneder på uddannelsens trin 1, hvoraf skoleundervisningen udgør 18 uger fordelt på mindst to skoleperioder. Hovedforløbet på uddannelsens trin 2 varer yderligere 2 år, hvoraf skoleundervisningen udgør 22 uger fordelt på mindst to skoleperioder. Hovedforløbet på uddannelsens trin 3 varer yderligere 1 år, hvoraf skoleundervisningen udgør 10 uger. Hovedforløbet på specialet radio-tv-fagtekniker varer 3 år og 6 måneder, hvoraf skoleundervisningen udgør 40 uger fordelt på mindst fire skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 1 år og 5 måneder på uddannelsens trin 1, hvoraf skoleundervisningen udgør 18 uger. Hovedforløbet på uddannelsens trin 2 varer yderligere 1 år og 11 måneder, hvoraf skoleundervisningen udgør 18 uger fordelt på mindst to skoleperioder. Hovedforløbet på uddannelsens trin 3 varer yderligere 11 måneder, hvoraf skoleundervisningen udgør 9 uger. Hovedforløbet på specialet radio-tv-fagtekniker varer 3 år og 5 måneder, hvoraf skoleundervisningen udgør 36 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb 4 år, hvoraf skoleundervisningen udgør 72,6 uger fordelt på fire skoleperioder.",
      "valid_from": "2026-01-28",
      "valid_to": null
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet på elektronik og svagstrømsuddannelsen skal eleven eller lærlingen opfylde betingelserne i stk. 2-4. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om elektronik og svagstrømsuddannelsen. Stk. 3. Eleven eller lærlingen skal have gennemført og bestået de grundfag, med de angivne niveauer, som er fastsat i uddannelsesordningen om elektronik og svagstrømsuddannelsen. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om elektronik og svagstrømsuddannelsen. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer.",
      "valid_from": "2026-01-28",
      "valid_to": null
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om elektronik og svagstrømsuddannelsen.",
      "valid_from": "2026-01-28",
      "valid_to": null
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om elektronik og svagstrømsuddannelsen. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-28",
      "valid_to": null
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve på trin 1 er en skoleprøve. Prøven afholdes af skolen som en del af den sidste skoleperiode. Prøven tilrettelægges som fastsat i uddannelsesordningen om elektronik- og svagstrømsuddannelsen. Prøven skal kun aflægges af lærlinge, der afslutter uddannelsen med trin 1. Stk. 2. For at der kan udstedes skolebevis, skal lærlingen have bestået hvert enkelt af de uddannelsesspecifikke fag i hovedforløbet og den afsluttende prøve. Stk. 3. Ved uddannelsens afslutning med trin 1 udsteder det faglige udvalg et uddannelsesbevis som dokumentation for, at lærlingen har opnået kompetence inden for uddannelsen. På uddannelsesbeviset anføres karakteren for den afsluttende prøve.",
      "valid_from": "2026-01-28",
      "valid_to": null
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Uddannelsens afsluttende prøve på trin 2 udgør en svendeprøve. Prøven afholdes af skolen i samråd med det faglige udvalg som en del af den sidste skoleperiode. Prøven består af to delprøver, der tilrettelægges som fastsat i uddannelsesordningen om elektronik og svagstrømsuddannelsen. Prøven aflægges af alle lærlinge, uanset om lærlingen fortsætter til næste trin. For lærlinge, der afslutter uddannelsen med trin 2, skal hver af de to delprøver i svendeprøven være bestået. Stk. 2. For at der kan udstedes skolebevis, skal lærlingen have bestået alle fag i hovedforløbet. Stk. 3. Ved uddannelsens afslutning med trin 2 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres det valgte trin og karakteren for den afsluttende prøve.",
      "valid_from": "2026-01-28",
      "valid_to": null
    },
    {
      "provision_ref": "14:8",
      "chapter": "14",
      "section": "8",
      "content": "§ 8. Uddannelsens afsluttende prøve på trin 3 er en skoleprøve. Prøven afholdes af skolen som en del af den sidste skoleperiode. Prøven tilrettelægges som fastsat i uddannelsesordningen om elektronik og svagstrømsuddannelsen. Stk. 2. For at der kan udstedes skolebevis, skal lærlingen have bestået alle fag i hovedforløbet. Stk. 3. Ved uddannelsens afslutning med trin 3 udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres det valgte speciale og karakteren for den afsluttende prøve.",
      "valid_from": "2026-01-28",
      "valid_to": null
    },
    {
      "provision_ref": "15:9",
      "chapter": "15",
      "section": "9",
      "content": "§ 9. Uddannelsens afsluttende prøve på specialet radio-tv-fagtekniker udgør en svendeprøve. Prøven afholdes af skolen i samråd med det faglige udvalg, som en del af den sidste skoleperiode. Prøven tilrettelægges som fastsat i uddannelsesordningen om elektronik og svagstrømsuddannelsen. Stk. 2. For at der kan udstedes skolebevis, skal lærlingen have bestået alle fag i hovedforløbet. Stk. 3. Ved uddannelsens afslutning med specialet radio-tv-fagtekniker udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres det valgte speciale og karakteren for den afsluttende prøve.",
      "valid_from": "2026-01-28",
      "valid_to": null
    },
    {
      "provision_ref": "16:10",
      "chapter": "16",
      "section": "10",
      "content": "§ 10. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2026-01-28",
      "valid_to": null
    },
    {
      "provision_ref": "18:11",
      "chapter": "18",
      "section": "11",
      "content": "§ 11. Bekendtgørelsen træder i kraft den 1. august 2026. Stk. 2. Bekendtgørelse nr. 178 af 8. februar 2025 om elektronik og svagstrømsuddannelsen ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For disse elever finder de hidtil gældende regler i bekendtgørelse nr. 178 af 8. februar 2025 om elektronik og svagstrømsuddannelsen anvendelse. Stk. 4. Elever som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-28",
      "valid_to": null
    }
  ],
  "definitions": []
}
