{
  "id": "2025:951",
  "type": "statute",
  "title": "Bekendtgørelse om uddannelse og autorisation i forbindelse med køb, overdragelse og professionel anvendelse af bekæmpelsesmidler",
  "short_name": "BEK H#LOKDOK04",
  "status": "in_force",
  "issued_date": "2025-06-26",
  "url": "https://www.retsinformation.dk/eli/lta/2025/951/xml",
  "description": "Retsinformation source. DocumentId=DD000594; AccessionNumber=B20250095105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter personer og virksomheder, der i professionel sammenhæng køber, overdrager eller anvender bekæmpelsesmidler, jf. kemikalielovens § 33. Bekendtgørelsen fastsætter regler om uddannelse og autorisation af personer og fastsætter krav til virksomheder om ansættelse af autoriserede personer m.v. Stk. 2. Bekendtgørelsen gælder for køb, overdragelse, og professionel anvendelse af plantebeskyttelsesmidler, herunder for virksomheder, der forhandler plantebeskyttelsesmidler, og deres ansatte. Stk. 3. Bekendtgørelsen gælder tillige for køb, overdragelse, og professionel anvendelse af gas, jf. bekendtgørelse om gasning i forbindelse med skadedyrsbekæmpelse. Stk. 4. Bekendtgørelsen gælder tillige for professionel anvendelse af biocidholdige insektmidler, hvor anvendelsen udføres for andre, bortset fra midler omfattet af bekendtgørelse om gasning i forbindelse med skadedyrsbekæmpelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen supplerer anden lovgivning om anvendelse af bekæmpelsesmidler."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Autoriseret person: En fysisk person, som er autoriseret af Miljøstyrelsen efter reglerne i denne bekendtgørelse. Ved en autoriseret person forstås tillige en person, der har fået en tilladelse efter § 32, stk. 5, har fået en anerkendelse efter § 34, eller hvor der er foretaget anmeldelse efter § 35. 2) Biocidholdige insektmidler: a) Bekæmpelsesmidler godkendt i produkttype 18 efter biocidforordningen, jf. bilag 5 i Europa-Parlamentets og Rådets forordning (EU) Nr. 528/2012 af 22. maj 2012 om tilgængeliggørelse på markedet og anvendelse af biocidholdige produkter. b) Produkter godkendt til bekæmpelse af leddyr, f.eks. insekter, spindlere og krebsdyr efter bekendtgørelse om bekæmpelsesmidler, med mindre andet fremgår af denne bekendtgørelse. 3) Certifikat: Dokumentation for gennemførelse af en uddannelse vedrørende bekæmpelsesmidler, f.eks. en uddannelse, der leder til erhvervelse af sprøjtecertifikat. 4) Digital repræsentation: Autorisation kan opnås ved ansøgning herom via selvbetjening i MAB. Den person, der vil anmode om autorisation, kan lade sig repræsentere via digital repræsentation (Digital fuldmagt), jf. lov om MitID og NemLog-in. 5) Gas: Et bekæmpelsesmiddel, hvor det aktive stof forekommer i luftform ved normalt atmosfærisk tryk og temperatur, uanset i hvilken formulering stoffet foreligger inden anvendelsen, og som er godkendt efter plantebeskyttelsesmiddelforordningen, Europa-Parlamentets og Rådets forordning (EF) Nr. 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF, eller biocidforordningen, jf. Europa-Parlamentets og Rådets forordning (EU) nr. 528/2012 af 22. maj 2012 om tilgængeliggørelse på markedet og anvendelse af biocidholdige produkter. 6) Hånd- og rygsprøjte: Sprøjte med et tankvolumen på højst 25 liter, der er konstrueret til under brugen at blive båret i hånden, på ryggen, på skulderen, eller til at blive transporteret på hjul, og som er konstrueret til højst at kunne skabe et tryk i tanken på otte bar. 7) Køb: Køb mod betaling eller blot afgivelse af bestilling til forhandler af plantebeskyttelsesmidler om indkøb af disse. 8) MAB: Miljøstyrelsens Autorisationssystem til anvendelse af Bekæmpelsesmidler. IT-system, der omfatter enhver, der bliver autoriseret til at købe, overdrage eller professionelt anvende plantebeskyttelsesmidler og visse andre bekæmpelsesmidler, jf. dog §§ 27, 30, 33 og 34. Adgang til systemet sker via hjemmesiden www.borger.dk. 9) Overdragelse: Enhver videregivelse af et bekæmpelsesmiddel, herunder forhandling, uanset om videregivelsen sker mod betaling. 10) Plantebeskyttelsesmidler: Bekæmpelsesmidler godkendt efter plantebeskyttelsesmiddelforordningen, Europa-Parlamentets og Rådets forordning (EF) Nr. 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF, til professionel anvendelse, med mindre andet fremgår af denne bekendtgørelse. Denne definition omfatter ikke gas. 11) Professionel anvendelse: Enhver anvendelse af plantebeskyttelsesmidler eller gas i forbindelse med erhvervsmæssige aktiviteter, herunder statens, regionernes og kommunernes anvendelse af disse midler. Professionel anvendelse omfatter dermed også opgaver som bejdsning af udsæd og kartofler og opblanding af plantebeskyttelsesmidler i dyrkningsmedier. 12) Virksomhed: En juridisk enhed som defineret i lov om det centrale virksomhedsregister."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestemmelserne i stk. 3-10 og §§ 5-8 giver ikke autorisation til køb og anvendelse af plantebeskyttelsesmidler, der er omfattet af definitionen af meget giftige bekæmpelsesmidler i bekæmpelsesmiddelbekendtgørelsen. Stk. 2. Bestemmelserne i stk. 4-6 og § 10 giver ikke autorisation til anvendelse af biocidholdige insektmidler, der er omfattet af definitionen af meget giftige bekæmpelsesmidler i bekæmpelsesmiddelbekendtgørelsen. Stk. 3. Plantebeskyttelsesmidler godkendt til professionel anvendelse, må kun købes og anvendes af autoriserede personer, jf. dog stk. 7 og 9, og § 32, stk. 5. Stk. 4. Miljøstyrelsen autoriserer personer, der har erhvervet et relevant certifikat eller får Miljøstyrelsens anerkendelse af relevante kompetencer, jf. stk. 7, 8 og 9. Stk. 5. Autorisation kan opnås ved ansøgning herom via selvbetjening i Miljøstyrelsens Autorisationssystem, MAB, jf. § 3, nr. 8. Den person, der vil anmode om autorisation, kan give digital fuldmagt til en repræsentant til at søge herom i MAB ved anvendelse af repræsentantens eget elektroniske ID, jf. § 3, nr. 4. Stk. 6. Ved meddelelse af autorisation i MAB får den pågældende tildelt et unikt autorisationsnummer. Ved fornyelse ændres nummeret. Stk. 7. Autorisation til anvendelse af plantebeskyttelsesmidler opnås på baggrund af deltagelse i kursus i 1) sprøjtecertifikat, 2) hånd- og rygsprøjtecertifikat, 3) bejdsemiddelcertifikat, 4) forhandlercertifikat eller 5) opfølgende uddannelse til de nævnte certifikatuddannelser, jf. § 23. Stk. 8. Autorisation til at anvende gas opnås ved at gennemføre et kursus som angivet i § 9 eller et opfølgende kursus som angivet i § 25. Stk. 9. For at opnå en insektbekæmperautorisation (B-autorisation) skal et kursus som angivet i § 22 gennemføres. og prøven skal bestås. Det er en betingelse for at bibeholde B-autorisationen at gennemføre et opfølgende kursus som angivet i § 26, inden for fem år. Stk. 10. En virksomhed må kun købe plantebeskyttelsesmidler og gas, hvis der er en person beskæftiget i virksomheden, der er autoriseret til at måtte anvende den pågældende type bekæmpelsesmiddel. Stk. 11. En person, der ikke er en del af en virksomhed, må købe de typer af plantebeskyttelsesmidler eller gas, som den pågældende er autoriseret til at måtte anvende. Stk. 12. Særlige kategorier af plantebeskyttelsesmidler må købes og anvendes af personer, der ikke er autoriseret, jf. § 3, nr. 2, eller uden at en virksomhed har en autoriseret person ansat. Denne mulighed gælder kun for udvalgte midler, som Miljøstyrelsen har vurderet ikke udgør en miljø- eller sundhedsmæssig risiko. Kriterierne for denne gruppe midler er anført i bilag 1. Miljøstyrelsen oplyser på sin hjemmeside om, hvilke midler der er omfattet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En S1-autorisation giver en fysisk person ret til at købe, overdrage og anvende godkendte plantebeskyttelsesmidler ved hjælp af alle sædvanlige former for udbringningsmetoder. Stk. 2. En S1-autorisation giver tillige de rettigheder, der følger af autorisation S2, S3 og F1. Stk. 3. En S1-autorisation opnås ved, at ansøgeren fremlægger bevis i form af certifikat for at have bestået sprøjtecertifikatuddannelsen, jf. § 17, eller anden dokumentation for at have fyldestgørende viden om miljø- og sundhedsmæssig forsvarlig anvendelse af plantebeskyttelsesmidler. Stk. 4. En S1-autorisation er gyldig i fire år fra den dato, uddannelsescertifikatet, jf. stk. 3, er erhvervet. Hvis autorisationen er opnået på baggrund af anden fyldestgørende viden, gælder den i fire år fra tidspunktet for anerkendelse af kompetence. Autorisationen kan fornys eller generhverves for en ny fireårig periode ved gennemførelse af et opfølgningskursus til uddannelsen, jf. § 23, stk. 1, eller på baggrund af dokumentation for erhvervelse af fyldestgørende viden om miljø- og sundhedsmæssig forsvarlig anvendelse af plantebeskyttelsesmidler."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En S2-autorisation giver en fysisk person ret til at købe og udbringe godkendte plantebeskyttelsesmidler med hånd- eller rygsprøjte, og til at udbringe alle former for granulater via granulatspredere eller med hånden samt til påsmøring af midler, herunder til ukrudtsbekæmpelse, eller som repellenter. Stk. 2. En S2-autorisation giver tillige de rettigheder, der følger af autorisation F1. Stk. 3. En S2-autorisation opnås ved, at ansøgeren fremlægger bevis i form af certifikat for at have bestået prøve på kurset Hånd- og Rygsprøjtecertifikat, jf. § 18, eller anden dokumentation for at have fyldestgørende viden om miljø- og sundhedsmæssig forsvarlig anvendelse af plantebeskyttelsesmidler udbragt med hånd- og rygsprøjte. Endvidere kan erhvervelse af en S2-autorisation ske på baggrund af et sprøjtebevis. Stk. 4. En S2-autorisation er gyldig i fire år fra den dato, certifikatet, jf. § 18, stk. 3, er erhvervet. Hvis autorisationen er opnået på baggrund af anden fyldestgørende viden eller på baggrund af et sprøjtebevis, gælder den i fire år fra tidspunktet for anerkendelse af kompetence. Autorisationen kan fornys eller generhverves for en ny fireårig periode ved gennemførelse af et opfølgningskursus til uddannelsen, jf. § 23, stk. 2, eller på baggrund af dokumentation for erhvervelse af fyldestgørende viden om miljø- og sundhedsmæssig forsvarlig anvendelse af plantebeskyttelsesmidler udbragt med hånd- og rygsprøjte."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. S3-autorisation giver en fysisk person adgang til at købe alle plantebeskyttelsesmidler og til at anvende plantebeskyttelsesmidler, der er godkendt til bejdsning af udsæd og kartofler. Stk. 2. En S3-autorisation kan opnås efter gennemførelse af et e-læringskursus om håndtering af bejdsemidler, jf. § 19. Personen, der autoriseres, skal oplyse CVR-nummer på den virksomhed, som personen er ansat i. Stk. 3. En S3-autorisation er gyldig i fire år fra den dato, certifikatet, jf. § 19, stk. 2, er erhvervet. Autorisationen kan fornys eller generhverves for en ny fireårig periode ved gennemførelse af et nyt e-læringskursus, jf. § 23, stk. 3."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En F1-autorisation kan opnås efter gennemførelse af et e-læringskursus foranstaltet af Miljøstyrelsen, jf. bilag 5. Stk. 2. En F1-autorisation er gyldig i fire år fra den dato, hvor forhandlercertifikat, jf. § 20, er erhvervet. For at forny en F1-autorisation skal ansøger gennemføre et nyt kursus, jf. stk. 1, i MAB."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Miljøstyrelsen autoriserer personer, der har deltaget i et gasningskursus, jf. bilag 6, som er foranstaltet eller anerkendt af Miljøstyrelsen, eller personer, som kan dokumentere at være i besiddelse af den nødvendige viden om de i bilag 6 omhandlede hovedelementer til uddannelsen. Stk. 2. Miljøstyrelsen kan begrænse autorisationen til at omfatte bestemte gastyper eller bekæmpelse af bestemte skadedyr. Stk. 3. Autorisationen udstedes med en gyldighed på højst fem år. Autorisationen kan fornys efter reglerne i § 25. Stk. 4. Miljøstyrelsen kan i ganske særlige tilfælde meddele autorisation, selv om ansøger ikke har gennemgået et kursus, jf. stk. 1. Den pågældende skal på anden måde godtgøre kendskab til forsvarlig anvendelse af bekæmpelsesmidler til gasning af de relevante skadedyr og under de relevante forhold. Stk. 5. G1-autorisation giver adgang til at købe, overdrage og anvende gasningsmidler til at bekæmpe muldvarpe og mosegrise udendørs. Miljøstyrelsen kan udvide området for en G1-autorisation til også at omfatte bekæmpelse af andre skadedyr, jf. stk. 6-8. Stk. 6. G2-autorisation giver adgang til at købe, overdrage og anvende gasningsmidler til at bekæmpe skadedyr i lagre af korn, frø eller lignende. Stk. 7. G3-autorisation giver adgang til at købe, overdrage og anvende gasningsmidler til at bekæmpe rotter udendørs. Denne autorisation meddeles kun til en person, der er autoriseret som rottebekæmper, jf. bekendtgørelse om forebyggelse og bekæmpelse af rotter. Stk. 8. G4-autorisation giver adgang til at købe, overdrage og anvende gasningsmidler til at bekæmpe kaniner udendørs."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Det er ikke tilladt professionelt at anvende godkendte biocidholdige insektmidler for andre uden en B-autorisation. Stk. 2. En B-autorisation omfatter enhver anvendelse af biocidholdige insektmidler i forbindelse med erhvervsmæssig udførelse af insektbekæmpelse for andre, herunder statens, regionernes og kommunernes anvendelse af disse midler. Dette omfatter også boligselskabers anvendelse i udlejningsejendomme. Dette omfatter ikke erhvervsdrivendes anvendelse inden for egen virksomhed. Stk. 3. Det er et krav for at opnå en B-autorisation, at ansøgeren har gennemført og bestået insektbekæmperuddannelsen, jf. § 22, stk. 1, eller at ansøgeren har anden dokumentation for at have fyldestgørende viden om miljø- og sundhedsmæssig forsvarlig anvendelse af biocidholdige insektmidler. Stk. 4. En B-autorisation er gyldig fra det tidspunkt B-autorisationen er meddelt fra Miljøstyrelsen og indtil fem år fra den dato, der fremgår af uddannelsescertifikatet, jf. stk. 3. Hvis autorisationen er opnået på baggrund af anden fyldestgørende viden, gælder den indtil fem år fra datoen for anerkendelse af kompetencen fra Miljøstyrelsen. Miljøstyrelsen kan meddele, at autorisationen fornys for en ny femårig periode ved gennemførelse af et opfølgningskursus til uddannelsen, jf. § 26, stk. 1, eller på baggrund af dokumentation for erhvervelse af fyldestgørende viden om miljø- og sundhedsmæssig forsvarlig anvendelse af biocidholdige insektmidler."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Personer, der er ansat i en virksomhed, i en kommune, i en region eller i staten, kan, hvis virksomheden, kommunen, regionen eller staten beskæftiger personer med B-autorisation, under den B-autoriserede persons instruktion medvirke til professionel anvendelse af godkendte biocidholdige insektmidler for andre. Dog skal de pågældende personer, senest tre måneder efter ansættelsesforholdets start, ansøge om optagelse på det i § 22, nævnte kursus med henblik på at opnå B-autorisation. B-autorisation skal i så fald være opnået senest halvandet år efter ansættelsesforholdets start."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Elever, der som led i gennemførelse af relevant erhvervsuddannelse anvender plantebeskyttelsesmidler under en arbejdsgivers instruktion eller under instruktion på et uddannelsessted, er undtaget fra reglerne om autorisation. Stk. 2. Elever uden relevant autorisation må kun anvende plantebeskyttelsesmidler under instruktion af en person, der er i besiddelse af en gyldig, relevant autorisation."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Overdragelse af plantebeskyttelsesmidler, godkendt til ikke-professionel anvendelse, må kun ske fra virksomheder med mindst en person ansat, der har erhvervet en F1-autorisation, en S1-autorisation eller en S2-autorisation. Stk. 2. Overdragelse af plantebeskyttelsesmidler, godkendt til professionel anvendelse, må kun ske fra virksomheder med mindst en ansat, der har erhvervet en S1-autorisation. Stk. 3. Ved overdragelse af plantebeskyttelsesmidler til en professionel slutbruger skal dennes autorisationsnummer kontrolleres af forhandleren, medmindre etiketten på det pågældende plantebeskyttelsesmiddel angiver, at en autorisation ikke er påkrævet. Hvis slutbrugeren er en virksomhed med en autoriseret ansat, skal denne persons autorisationsnummer kontrolleres. Forhandleren skal kunne dokumentere, at kontrollen af køberens autorisationsnummer er foretaget. Oplysninger om autoriserede personer findes i MAB. For personer, der er omfattet af § 32, stk. 5, § 34, eller § 35, gælder kontrollen den pågældendes tilladelse til eller Miljøstyrelsens kvittering for anmeldelse af at foretage bekæmpelsen. Stk. 4. Den i stk. 1-2 nævnte autoriserede person tilknyttet virksomheden skal være tilgængelig i virksomhedens åbningstid til kundeinformation m.v."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Gas til skadedyrsbekæmpelse må kun overdrages fra virksomheder med mindst en ansat med en G1-, G2-, G3- eller G4-autorisation. Denne medarbejder skal være tilgængelig i virksomhedens åbningstid til kundeinformation m.v. Stk. 2. En virksomhed, der må overdrage gas, skal i forbindelse med overdragelsen kontrollere køberens autorisationsnummer. Forhandleren skal kunne dokumentere, at kontrollen af køberens autorisationsnummer er foretaget. Oplysninger om autoriserede personer findes i MAB. Hvis køber er en person, der er omfattet af § 32, stk. 5, § 34 eller § 35, kontrolleres tilladelsen eller Miljøstyrelsens kvittering for anmeldelse."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ved udstedelse af en autorisation opkræver Miljøstyrelsen et gebyr, der skal dække styrelsens omkostninger til drift af autorisationsordningen. Stk. 2. Gebyret for en S1-, S2-, S3- eller F1-autorisation er på 230 kr. for den fireårige autorisation. Stk. 3. Gebyret for en G1, G2, G3, G4- eller B-autorisation er på 287 kr. for den femårige autorisation. Stk. 4. Gebyret opkræves i forbindelse med, at autorisationen udstedes. Gebyret reguleres årligt per 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats offentliggøres på Miljøstyrelsens hjemmeside. Stk. 5. Udstedelse af autorisation og autorisationsnummer samt betaling af gebyr sker via IT-autorisationssystemet MAB. Stk. 6. Et gebyr tilbagebetales ikke, efter at autorisationen er udstedt, uanset at der ikke gøres brug af autorisationen i hele gyldighedsperioden."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. For alle uddannelser nævnt i §§ 17-26 gælder, at undervisningen skal tage udgangspunkt i relevant og opdateret undervisningsmateriale, der omhandler de emner, der er oplistet i de relevante bilag. Undervisningsmaterialet skal så vidt muligt stilles til rådighed for kursisterne, eller navn på forhandler af materialet skal oplyses til kursisterne."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Sprøjtecertifikat opnås ved at bestå sprøjtecertifikatuddannelsen. Uddannelsens hovedelementer og varighed fremgår af bilag 2. Stk. 2. Sprøjtecertifikatuddannelsen afholdes af AMU-centre, erhvervsskoler med jordbrugsafdeling, landbrugsskoler, Skovskolen eller andre tilsvarende uddannelsesinstitutioner. Stk. 3. De i stk. 2 nævnte uddannelsessteder udsteder sprøjtecertifikater, når kurset eller undervisningsforløbet, omfattet af kravene i bilag 2 er gennemført, og prøven er bestået. Uddannelsesstederne skal sikre, at der straks efter udstedelsen af sprøjtecertifikat sker digital indberetning til Miljøstyrelsen om personer, der har opnået sprøjtecertifikat. Stk. 4. Sprøjtecertifikatet kan enten erhverves som et led i en erhvervsuddannelse eller via et selvstændigt AMU-kursus. Stk. 5. Et selvstændigt AMU-kursus skal gennemføres inden for den erhvervsmæssige branche, hvor kursisten har sin hovedbeskæftigelse. Opfølgningskurser skal så vidt muligt gennemføres inden for den branche, hvor indehaveren af certifikatet har sin hovedbeskæftigelse. Stk. 6. Sprøjtecertifikat og opfølgningskursus udbydes inden for følgende fire brancheretninger: 1) Landbrug. 2) Skovbrug. 3) Gartneri. 4) Anlægsgartner og greenkeeper. Stk. 7. Ved skift af erhvervsmæssig hovedbeskæftigelse, som medfører skift til en anden af de nævnte fire brancheretninger, skal opfølgningskurser efter skiftet så vidt muligt gennemføres inden for den relevante nye branche."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Hovedelementerne i kurset til opnåelse af hånd- og rygsprøjtecertifikat samt varigheden heraf fremgår af bilag 3. Stk. 2. Kursus til opnåelse af et hånd- og rygsprøjtecertifikat kan afholdes af AMU-centre, erhvervsskoler med jordbrugsafdeling, landbrugsskoler, Skovskolen og andre tilsvarende uddannelsesinstitutioner. Stk. 3. De i stk. 2 nævnte uddannelsessteder udsteder hånd- og rygsprøjtecertifikater, når kurset eller undervisningsforløbet, omfattet af kravene i bilag 3 er gennemført, og prøven er bestået. Uddannelsesstederne skal sikre, at der straks efter udstedelsen af hånd- og rygsprøjtecertifikatet sker digital indberetning til Miljøstyrelsen om personer, der har opnået certifikatet."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Kravene til kurset om opnåelse af certifikat til håndtering af bejdsemidler fremgår af bilag 4. Stk. 2. Kurset foranstaltes af Miljøstyrelsen som et e-læringskursus, og kurset kan tilgås via Miljøstyrelsens hjemmeside. Certifikatet opnås efter gennemført kursus."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Hovedelementerne i kurset til overdragelse af plantebeskyttelsesmidler til ikke-professionel anvendelse for personer (forhandlercertifikat) fremgår af bilag 5. Stk. 2. Kurset foranstaltes af Miljøstyrelsen som et e-læringskursus, og kurset kan tilgås via Miljøstyrelsens hjemmeside. Stk. 3. Forhandlercertifikat opnås efter gennemført kursus."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Miljøstyrelsen kan foranstalte eller anerkende et gaskursus som grundlag for autorisation efter § 9, stk. 1 og 2. Stk. 2. Miljøstyrelsen fastsætter indhold og varighed af et foranstaltet gaskursus. Stk. 3. Miljøstyrelsen kan anerkende et gaskursus, der opfylder de i bilag 6 nævnte emner, eller som efter styrelsens vurdering vil lade deltageren opnå tilsvarende kvalifikationer. Miljøstyrelsen kan stille nærmere betingelser for anerkendelse af et kursus, herunder om kursets varighed og om praktisk træning. Danske kursusudbydere skal efter udstedelse af bevis for gaskursus foretage digital indberetning til Miljøstyrelsen om personer, der har bestået et gaskursus. Stk. 4. En anerkendelse af et kursus gælder for fem år, men kan begrænses til et kortere tidsrum. En anerkendelse kan tilbagekaldes. Stk. 5. Miljøstyrelsen offentliggør på sin hjemmeside de gaskurser, som Miljøstyrelsen har anerkendt."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Miljøstyrelsen kan foranstalte eller anerkende et insektbekæmperkursus som grundlag for opnåelse eller fornyelse af autorisation efter § 10. Kurserne skal opfylde kravene i bilag 7, henholdsvis bilag 10. Miljøstyrelsen kan stille nærmere betingelser for anerkendelse af et kursus, herunder om kursets varighed og om praktisk træning. Stk. 2. En anerkendelse af et kursus gælder for fem år, men kan begrænses til et kortere tidsrum. En anerkendelse kan tilbagekaldes. Stk. 3. Miljøstyrelsen offentliggør på sin hjemmeside de insektbekæmperkurser, som Miljøstyrelsen har anerkendt. Stk. 4. Kursusudbydere udsteder en kvittering ved tilmelding til et insektbekæmperkursus. Stk. 5. Miljøstyrelsen udsteder insektbekæmpercertifikater, når kurset eller undervisningsforløbet, omfattet af kravene i bilag 7 er gennemført, og prøven er bestået. Uddannelsesstederne skal straks efter gennemførelse af insektbekæmperkurset foretage digital indberetning til Miljøstyrelsen om personer, der har gennemført kurset og bestået eksamen."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Personer, der ønsker at forny en S1-autorisation, skal inden fornyelsen af autorisationen gennemføre det i bilag 8 beskrevne opfølgningskursus. Stk. 2. Personer, der ønsker at forny en S2-autorisation, skal inden fornyelsen af autorisationen gennemføre det i bilag 9 beskrevne opfølgningskursus. Stk. 3. Personer, der ønsker at forny en S3-autorisation, skal inden fornyelsen af autorisationen gennemføre et nyt kursus i bejdsemiddelcertifikat, jf. § 7, stk. 3. Stk. 4. Personer, der ønsker at forny en F1-autorisation, skal inden fornyelsen af autorisationen gennemføre et nyt kursus i forhandlercertifikat, jf. § 8, stk. 2. Stk. 5. Efter gennemførelse af det relevante opfølgningskursus, jf. stk. 1-4, kan autorisationen fornys for en periode på fire år, hvorefter det kan fornys for nye fireårige perioder."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Et opfølgningskursus, jf. § 23, stk. 1 og 2, gennemføres af AMU-centre, erhvervsskoler med jordbrugsafdeling, landbrugsskoler, Skovskolen og andre tilsvarende uddannelsesinstitutioner. Kursets hovedelementer og varighed fremgår af bilag 8 eller 9. Stk. 2. De i §§ 18 og 19 nævnte institutioner udsteder bevis til kursisten for, at opfølgningskurset er gennemført, jf. bilag 8 eller 9. Institutionerne skal straks efter udstedelsen af bevis foretage digital indberetning til Miljøstyrelsen om personer, der har opnået bevis for gennemført opfølgningskursus."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Personer, der ønsker at forny en G1-autorisation, skal inden 6 måneder efter udløb af denne gennemføre en opfølgningstest, som fastsættes af Miljøstyrelsen. Stk. 2. Personer, der ønsker at forny en anden G-autorisation end den i stk. 1 nævnte, skal gentage det kursus, den pågældende bestod som grundlag for at meddele den oprindelige autorisation. Miljøstyrelsen kan dog tillade en anden opfølgning end gentagelse af det oprindelige kursus. Danske kursusudbydere skal efter udstedelse af bevis for gaskursus foretage digital indberetning til Miljøstyrelsen om personer, der har bestået et gaskursus. Stk. 3. Ved gennemførelse af det relevante opfølgningskursus eller opfølgningstest, jf. stk. 1 og 2, fornys autorisationen for en periode på fem år. Det kan herefter fornys for nye femårige perioder."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Personer, der ønsker at forny en B-autorisation, skal inden fornyelsen af autorisationen gennemføre det opfølgningskursus, der er beskrevet i bilag 10. Stk. 2. Efter gennemførelse af opfølgningskurset kan autorisationen fornyes for en periode på fem år. Det kan herefter fornys for nye femårige perioder. Stk. 3. Miljøstyrelsen skal udstede bevis til kursisten for, at opfølgningskurset er gennemført, jf. bilag 10. Uddannelsesstederne skal straks efter gennemførelse af opfølgningskurset foretage digital indberetning til Miljøstyrelsen om personer, der har gennemført opfølgningskursus."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Personer, hvis erhvervsmæssige kvalifikationer er erhvervet i andre EU- eller EØS-lande eller i lande, som EU har indgået aftale med om udøvelse af lovregulerede erhverv, der agter at etablere sig erhvervsmæssigt som anvender af bekæmpelsesmidler i Danmark, kan erhverve autorisation eller anden ligestillet tilladelse uden at have en uddannelse i overensstemmelse med denne bekendtgørelse, hvis Miljøstyrelsen kan anerkende pågældende persons erhvervsmæssige kvalifikationer, jf. uddannelseskravene i bilag 2-10. For skadedyrsbekæmpere gælder reglerne i §§ 27-29 kun, hvis den pågældende ikke kan opfylde kravene i § 34. Stk. 2. Personer, der har opnået deres erhvervsmæssige kvalifikationer i andre lande end de i stk. 1 nævnte, skal gennemføre en dansk uddannelse. Stk. 3. Miljøstyrelsen kan i en situation, der svarer til den i stk. 1 nævnte, meddele F1-autorisation til en person, der godtgør at have erhvervsmæssige kvalifikationer, der svarer til uddannelseskravene i bilag 3 eller 5. Stk. 4. Personer omfattet af stk. 1 skal, inden professionel anvendelse eller forhandling af plantebeskyttelsesmidler påbegyndes første gang, indgive ansøgning om anerkendelse af de erhvervsmæssige kvalifikationer til Miljøstyrelsen. Stk. 5. En ansøgning efter stk. 1 eller 3 skal ledsages af følgende dokumentation: 1) Bevis for ansøgerens nationalitet. 2) Bevis for ansøgerens erhvervsmæssige kvalifikationer i form af a) kopi af kursus- eller uddannelsesbeviser, som giver adgang til at udøve professionel anvendelse eller forhandling af plantebeskyttelsesmidler og gas eller professionel anvendelse af biocidholdige insektmidler, hvis erhvervet er lovreguleret i det pågældende land, og dokumentation vedrørende eventuel relevant erhvervserfaring, eller b) bevis for, at ansøgeren erhvervsmæssigt har anvendt eller forhandlet plantebeskyttelsesmidler eller gas eller professionelt har anvendt biocidholdige insektmidler på fuldtidsbasis i et år, eller i en tilsvarende samlet varighed på deltidsbasis i løbet af de foregående ti år, og kopi af eventuelle kursus- eller uddannelsesbeviser, hvis erhvervet eller uddannelsen ikke er lovreguleret i det pågældende land."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Miljøstyrelsen meddeler ansøgeren bekræftelse på modtagelsen af en ansøgning efter § 27 inden en måned fra modtagelsen og oplyser ansøgeren om eventuelle manglende dokumenter. Stk. 2. Miljøstyrelsen træffer afgørelse om anerkendelse af ansøgerens erhvervsmæssige kvalifikationer hurtigst muligt og senest tre måneder efter forelæggelsen af den fuldt dokumenterede ansøgning, jf. § 27, stk. 4. Stk. 3. Hvis Miljøstyrelsen kan anerkende de erhvervsmæssige kvalifikationer, kan personen opnå en autorisation. Stk. 4. Miljøstyrelsen kan i særlige tilfælde forlænge den i stk. 2 nævnte frist med en måned."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Miljøstyrelsen kan som vilkår for anerkendelsen kræve, at ansøgeren gennemgår en prøvetid, der svarer til den faktiske varighed og indhold af uddannelsen, eller går op til en egnethedsprøve, når den uddannelse, som ansøgeren har fået, omfatter fag og discipliner, der er væsentligt forskellige fra dem, der er omfattet af det uddannelsesbevis, som kræves i Danmark, og ikke kan opvejes af erhvervsudøverens erhvervserfaring eller af viden, færdigheder og kompetencer, der er opnået gennem livslang læring, der er formelt attesteret af et relevant organ. Prøvetiden kan kræves afsluttet med en bedømmelse. Krav til fastsatte udligningsforanstaltninger sker under anvendelse af proportionalitetsprincippet, herunder hensyntagen til ansøgers erhvervserfaring og livslange læring. Stk. 2. Miljøstyrelsen skal give ansøgeren adgang til at vælge mellem prøvetid og egnethedsprøve. Stk. 3. De nærmere krav til prøvetid og egnethedsprøve fastsætter Miljøstyrelsen i sin afgørelse. Miljøstyrelsen sikrer, at ansøgeren ved valg af egnethedsprøve har mulighed for at gennemføre denne senest seks måneder efter beslutningen om egnethedsprøve."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Personer, der midlertidigt eller lejlighedsvis agter at anvende bekæmpelsesmidler, og hvis erhvervsmæssige kvalifikationer er erhvervet i andre EU- eller EØS-lande eller i lande, som EU har indgået aftale med om udøvelse af lovregulerede erhverv, kan få tilladelse hertil efter forudgående anmeldelse til Miljøstyrelsen. For skadedyrsbekæmpere gælder reglerne i §§ 30-32 kun, hvis den pågældende ikke kan opfylde kravene i § 34. Stk. 2. Erhvervsudøvelsen må ikke påbegyndes, før Miljøstyrelsen har kontrolleret tjenesteyderens erhvervsmæssige kvalifikationer og har truffet afgørelse på baggrund af anmeldelsen. Stk. 3. En anmeldelse efter stk. 1 skal ledsages af følgende dokumentation: 1) Bevis for anmelderens nationalitet. 2) En attestation for, at anmelderen lovligt er etableret i et EU- eller EØS-land, eller et land, som EU har indgået aftale med om udøvelse af lovregulerede erhverv, for i dette land erhvervsmæssigt at anvende plantebeskyttelsesmidler, gas eller biocidholdige insektmidler og attestation for, at det på tidspunktet for anmeldelsen ikke er forbudt anmelderen at udøve dette erhverv, heller ikke midlertidigt. 3) Bevis for anmelderens erhvervsmæssige kvalifikationer. Stk. 4. Hvis erhvervsmæssig anvendelse af plantebeskyttelsesmidler, gas eller biocidholdige insektmidler ikke er lovreguleret i etableringslandet, eller uddannelsen til erhvervet ikke er lovreguleret, skal det kunne dokumenteres, at anmelderen har udøvet denne virksomhed i mindst et år i løbet af de foregående ti år forud for anmeldelsen, jf. stk. 1. Stk. 5. En anmeldelse efter stk. 1 skal fornys en gang om året, senest et år efter indgivelsen af anmeldelsen, hvis den pågældende person fortsat ønsker midlertidigt eller lejlighedsvis at anvende plantebeskyttelsesmidler, gas eller biocidholdige insektmidler i Danmark. Stk. 6. Ved fornyelse af anmeldelsen, jf. stk. 5, skal der indgives fornyet dokumentation, jf. stk. 3, i det omfang der er sket en væsentlig ændring i forhold til den allerede fremlagte dokumentation."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Med henblik på at undgå alvorlig skade for tjenestemodtagerens sundhed eller sikkerhed kan Miljøstyrelsen kontrollere anmelderens erhvervsmæssige kvalifikationer, inden den pågældende første gang midlertidigt eller lejlighedsvis anvender plantebeskyttelsesmidler, gas eller biocidholdige insektmidler erhvervsmæssigt i Danmark. Stk. 2. Hvis der er væsentlig forskel mellem anmelderens faglige kvalifikationer og den uddannelse, der kræves i Danmark i henhold til denne bekendtgørelse, og denne forskel kan skade den offentlige sikkerhed eller sundhed og ikke kan opvejes af tjenesteyderens erhvervserfaring eller af viden, færdigheder og kompetencer, der er opnået gennem livslang læring, der er formelt attesteret af et relevant organ, skal den pågældende over for Miljøstyrelsen bevise, at vedkommende har erhvervet den manglende viden eller kompetence. Stk. 3. Miljøstyrelsen kan kræve, at anmelderen efter stk. 2 består en egnethedsprøve. De nærmere krav til egnethedsprøven fastsættes i afgørelsen af Miljøstyrelsen."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Inden en måned efter modtagelsen af anmeldelsen og fuldstændig dokumentation efter § 27, stk. 4, underretter Miljøstyrelsen anmelderen om, hvorvidt Miljøstyrelsen agter at foretage en forudgående kontrol af anmelderens kvalifikationer eller om resultatet af den forudgående kontrol, jf. dog stk. 2. Stk. 2. I tilfælde af vanskeligheder, der kan betyde forsinkelse, meddeler Miljøstyrelsen inden en måned efter modtagelse af anmeldelse og fuldstændig dokumentation grunden til forsinkelsen, og hvornår en afgørelse kan forventes. Der skal senest to måneder efter modtagelse af den fuldstændige dokumentation, jf. § 27, stk. 4, være truffet afgørelse. Stk. 3. Hvis Miljøstyrelsen stiller krav om, at anmelderen består en egnethedsprøve, jf. § 29, stk. 1, skal Miljøstyrelsen senest en måned efter, at der er stillet krav herom, træffe afgørelse på baggrund af den gennemførte egnethedsprøve. Stk. 4. Hvis Miljøstyrelsen ikke har givet svar inden for de i stk. 1-3 fastsatte frister, kan anmelderen anvende plantebeskyttelsesmidler, gas eller biocidholdige insektmidler erhvervsmæssigt i Danmark midlertidigt eller lejlighedsvis, jf. dog § 30, stk. 5. Stk. 5. I de tilfælde, hvor kontrollen af de erhvervsmæssige kvalifikationer, jf. stk. 1, eller egnethedsprøven, jf. stk. 3, godtgør, at anmelderen har de nødvendige kvalifikationer, udsteder Miljøstyrelsen et dokument, der bekræfter, at anmelderen erhvervsmæssigt og midlertidigt eller lejlighedsvis kan anvende plantebeskyttelsesmidler, gas eller biocidholdige insektmidler i Danmark, og at denne lovligt kan købe plantebeskyttelsesmidler og gas her i landet, jf. dog § 30, stk. 5. I de tilfælde, hvor de erhvervsmæssige kvalifikationer er blevet bekræftet, leveres tjenesteydelsen under den danske faglige titel."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Bestemmelserne i §§ 33 og 34 gælder for skadedyrsbekæmpere. Stk. 2. En person, der er nævnt i stk. 1, hvis erhvervsmæssige kvalifikationer er erhvervet i andre EU- eller EØS-lande eller i lande, som EU har indgået aftale med om udøvelse af lovregulerede erhverv, skal opfylde kravene i § 31. Hvis den pågældende ikke kan opfylde disse krav, gælder reglerne i §§ 28-31."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. En person, der er nævnt i § 33, stk. 1, som er etableret i andre EU- eller EØS-lande eller i lande, som EU har indgået aftale med om adgangen til at udøve lovregulerede erhverv, og som vil udføre virksomhed på lige fod med en autoriseret person i Danmark, skal ikke opfylde kravet om autorisation på baggrund af deltagelse i et kursus, jf. § 5, stk. 3, § 6, stk. 3, § 9, stk. 1 og § 10, stk. 2, hvis den pågældende har opnået erhvervserfaring gennem at have arbejdet med skadedyrsbekæmpelse i 1) tre på hinanden følgende år som selvstændig eller som virksomhedsleder, jf. dog stk. 2, 2) to på hinanden følgende år som selvstændig eller som virksomhedsleder, hvis den pågældende godtgør at have gennemgået en relevant forudgående uddannelse, der er afsluttet med et statsanerkendt eksamensbevis eller bedømt af et kompetent fagligt organ som værende fyldestgørende, 3) to på hinanden følgende år som selvstændig eller som virksomhedsleder, hvis den pågældende godtgør også at have udøvet virksomhed som skadedyrsbekæmper i mindst tre år som arbejdstager, jf. dog stk. 2, eller 4) tre på hinanden følgende år som arbejdstager, hvis den pågældende godtgør at have gennemgået en relevant forudgående uddannelse, der er afsluttet med et statsanerkendt eksamensbevis eller bedømt af et kompetent fagligt organ som værende fyldestgørende. Stk. 2. Hvis udøvelsen af virksomhed som selvstændig eller virksomhedsleder som beskrevet i stk. 1 er ophørt, anerkender Miljøstyrelsen denne virksomhed i de i stk. 1, nr. 1 og 3, nævnte tilfælde, hvis virksomheden er ophørt ti år eller mindre forud for tidspunktet for anmeldelse til Miljøstyrelsen. Stk. 3. En person, der er nævnt i § 33, stk. 1, og som er omfattet af § 34, stk. 1, skal med henblik på midlertidig og lejlighedsvis at levere tjenesteydelser anmelde sig efter § 35. Den pågældende har samme rettigheder og pligter som en autoriseret person."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. En person, omfattet af § 33, stk. 1, skal skriftligt anmelde til Miljøstyrelsen, at vedkommende agter at udøve virksomhed på lige fod med en autoriseret person i Danmark. En tjenesteyder, som opfylder betingelserne i § 34, stk. 1, er fritaget for forudgående kontrol af dennes erhvervsmæssige kvalifikationer. Stk. 2. Med anmeldelsen skal følge dokumentation for 1) den pågældendes nationalitet, 2) at den pågældende opfylder kravene i § 34, stk. 1, og 3) at den pågældende ikke ved dom eller administrativ afgørelse er blevet frakendt retten til at udøve virksomhed som skadedyrsbekæmper. Stk. 3. En anmeldelse efter stk. 1 skal fornys en gang om året, senest et år efter indgivelsen af anmeldelsen, hvis den pågældende person fortsat ønsker midlertidigt eller lejlighedsvis at beskæftige sig med skadedyrsbekæmpelse i Danmark. Stk. 4. Ved fornyelse af anmeldelsen, jf. stk. 3, skal der indgives fornyet dokumentation, jf. stk. 2, i det omfang, der er sket en væsentlig ændring i forhold til den allerede fremlagte dokumentation."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Miljøstyrelsen kan af de kompetente myndigheder i det medlemsland, hvor den i § 35, stk. 1, nævnte person er etableret, forlange relevante oplysninger om, at den pågældende er lovligt etableret, har udvist redelig adfærd og ikke har været idømt faglige disciplinære eller strafferetlige sanktioner. Miljøstyrelsen skal underrette de kompetente myndigheder i det medlemsland, hvor den pågældende er etableret, hvis denne ikke har udvist redelig adfærd eller er blevet idømt fagligt disciplinære eller strafferetlige sanktioner i Danmark."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Personer, der er omfattet af bestemmelserne i §§ 27-36 skal ved anvendelse af plantebeskyttelsesmidler, gas og professionel anvendelse af biocidholdige insektmidler for andre oplyse den, som bekæmpelsen udføres for, om 1) at Miljøstyrelsen har foranstaltet eller anerkendt det kursus, som personen har gennemgået, samt kontaktoplysninger til Miljøstyrelsen eller til Erhvervsministeriets elektroniske kontaktpunkt (kvikskranke), jf. lov om tjenesteydelser i det indre marked, 2) de eventuelle brancheorganisationer, som den pågældende er medlem af, og 3) den pågældendes eventuelle erhvervsmæssige titel og oplysning om, i hvilket EU- eller EØS-land, tilladelsen til anvendelse af den pågældende titel er givet. Stk. 2. Oplysningerne i stk. 1 skal gøres tilgængelige for den, som bekæmpelsen udføres for, eller meddeles denne klart og entydigt og i god tid inden indgåelse af aftale om bekæmpelse eller inden udførelse af bekæmpelse, hvis der ikke foreligger en skriftlig aftale. Stk. 3. Hvis den, som bekæmpelsen udføres for, anmoder om det, skal den, der udfører bekæmpelsen, oplyse om de regler m.v., der gælder for udførelsen af erhvervet, samt om hvor reglerne kan findes."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Miljøstyrelsen fører tilsyn med overholdelse af bekendtgørelsens bestemmelser, jf. lovens bestemmelser herom. Stk. 2. Styrelsen for Grøn Arealomlægning og Vandmiljø bistår Miljøstyrelsen med at føre tilsyn med overholdelse af bestemmelserne i kapitel 2. Stk. 3. Autorisationsnummeret, jf. § 4, stk. 5, skal på forlangende oplyses til tilsynsmyndigheden. For personer, omfattet af § 32, stk. 5, § 34 eller § 35, skal den pågældendes tilladelse til eller Miljøstyrelsens kvittering for anmeldelse af at foretage bekæmpelsen kunne forevises."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Hvis den, der ønsker at erhverve sig en autorisation, er straffet efter kemikalielovens § 59, stk. 2, eller efter bestemmelser udstedt i medfør af samme lovs § 59, stk. 4, 2. pkt., for overtrædelse af regler om plantebeskyttelsesmidler, eller efter bestemmelser, udstedt i medfør af § 110, stk. 3, 2. pkt. i miljøbeskyttelsesloven for overtrædelse af regler om sprøjteudstyr og indretning af vaskepladser mv. til plantebeskyttelsesmidler, kan Miljøstyrelsen nægte udstedelse af autorisationen. Stk. 2. En autorisation kan nægtes udstedt i en periode på op til fem år fra tidspunktet for dom eller vedtaget bødeforelæg for straf for overtrædelse af reglerne, jf. stk. 1."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Miljøstyrelsen kan i særlige tilfælde dispensere fra reglerne i denne bekendtgørelse. Miljøstyrelsen kan fastsætte vilkår for en dispensation."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Afgørelser, der træffes efter denne bekendtgørelse, kan ikke påklages til anden administrativ myndighed."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Medmindre højere straf er forskyldt efter anden lovgivning, straffes med bøde den, der: 1) Professionelt anvender plantebeskyttelsesmidler eller gas uden at være i besiddelse af en gyldig autorisation, jf. § 4, stk. 3. 2) Professionelt anvender biocidholdige insektmidler for andre uden at være i besiddelse af en gyldig autorisation, jf. § 10. 3) Køber plantebeskyttelsesmidler eller gas, uden at der er mindst en ansat i virksomheden med den relevante autorisation, jf. § 4, stk. 10. 4) Overdrager plantebeskyttelsesmidler, uden at der er mindst en ansat i den overdragende virksomhed med den relevante autorisation, jf. § 13, stk. 1 og 2, og § 14, stk. 1. 5) Overdrager plantebeskyttelsesmidler eller gas til en slutbruger uden at have ført den fornødne kontrol med, at slutbrugeren har den relevante autorisation hertil, jf. § 13, stk. 3, og § 14, stk. 2. 6) Ikke stiller en ansat med relevant autorisation til rådighed for rådgivning i åbningstiden i forbindelse med overdragelse af plantebeskyttelsesmidler, jf. § 13, stk. 4, og § 14, stk. 1. 7) Undlader at indgive anmeldelse til Miljøstyrelsen eller at forny en anmeldelse om midlertidig eller lejlighedsvis erhvervsmæssig anvendelse af plantebeskyttelsesmidler, gas eller biocidholdige insektmidler, jf. § 32, stk. 1 og 5, og § 35 stk. 1 og 3. 8) Undlader at meddele oplysninger i overensstemmelse med § 36. 9) Tilsidesætter vilkår knyttet til en dispensation efter § 40. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Bekendtgørelsen træder i kraft den 1. juli 2025. Stk. 2. Bekendtgørelse nr. 2280 af 29. december 2020 om uddannelse og autorisation i forbindelse med køb, overdragelse og professionel anvendelse af bekæmpelsesmidler ophæves. Stk. 3. Personer, der professionelt anvender biocidholdige insektmidler for andre, skal senest den 1. juli 2031 have erhvervet en insektbekæmperautorisation efter § 10 eller en anerkendelse efter reglerne om etablering i kapitel 7. Ansøgning om optagelse på det i § 22, stk. 1, nævnte kursus skal dog være indsendt til en anerkendt kursusudbyder senest 1. januar 2027."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse omfatter personer og virksomheder, der i professionel sammenhæng køber, overdrager eller anvender bekæmpelsesmidler, jf. kemikalielovens § 33. Bekendtgørelsen fastsætter regler om uddannelse og autorisation af personer og fastsætter krav til virksomheder om ansættelse af autoriserede personer m.v. Stk. 2. Bekendtgørelsen gælder for køb, overdragelse, og professionel anvendelse af plantebeskyttelsesmidler, herunder for virksomheder, der forhandler plantebeskyttelsesmidler, og deres ansatte. Stk. 3. Bekendtgørelsen gælder tillige for køb, overdragelse, og professionel anvendelse af gas, jf. bekendtgørelse om gasning i forbindelse med skadedyrsbekæmpelse. Stk. 4. Bekendtgørelsen gælder tillige for professionel anvendelse af biocidholdige insektmidler, hvor anvendelsen udføres for andre, bortset fra midler omfattet af bekendtgørelse om gasning i forbindelse med skadedyrsbekæmpelse.",
      "valid_from": "2025-06-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen supplerer anden lovgivning om anvendelse af bekæmpelsesmidler.",
      "valid_from": "2025-06-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Autoriseret person: En fysisk person, som er autoriseret af Miljøstyrelsen efter reglerne i denne bekendtgørelse. Ved en autoriseret person forstås tillige en person, der har fået en tilladelse efter § 32, stk. 5, har fået en anerkendelse efter § 34, eller hvor der er foretaget anmeldelse efter § 35. 2) Biocidholdige insektmidler: a) Bekæmpelsesmidler godkendt i produkttype 18 efter biocidforordningen, jf. bilag 5 i Europa-Parlamentets og Rådets forordning (EU) Nr. 528/2012 af 22. maj 2012 om tilgængeliggørelse på markedet og anvendelse af biocidholdige produkter. b) Produkter godkendt til bekæmpelse af leddyr, f.eks. insekter, spindlere og krebsdyr efter bekendtgørelse om bekæmpelsesmidler, med mindre andet fremgår af denne bekendtgørelse. 3) Certifikat: Dokumentation for gennemførelse af en uddannelse vedrørende bekæmpelsesmidler, f.eks. en uddannelse, der leder til erhvervelse af sprøjtecertifikat. 4) Digital repræsentation: Autorisation kan opnås ved ansøgning herom via selvbetjening i MAB. Den person, der vil anmode om autorisation, kan lade sig repræsentere via digital repræsentation (Digital fuldmagt), jf. lov om MitID og NemLog-in. 5) Gas: Et bekæmpelsesmiddel, hvor det aktive stof forekommer i luftform ved normalt atmosfærisk tryk og temperatur, uanset i hvilken formulering stoffet foreligger inden anvendelsen, og som er godkendt efter plantebeskyttelsesmiddelforordningen, Europa-Parlamentets og Rådets forordning (EF) Nr. 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF, eller biocidforordningen, jf. Europa-Parlamentets og Rådets forordning (EU) nr. 528/2012 af 22. maj 2012 om tilgængeliggørelse på markedet og anvendelse af biocidholdige produkter. 6) Hånd- og rygsprøjte: Sprøjte med et tankvolumen på højst 25 liter, der er konstrueret til under brugen at blive båret i hånden, på ryggen, på skulderen, eller til at blive transporteret på hjul, og som er konstrueret til højst at kunne skabe et tryk i tanken på otte bar. 7) Køb: Køb mod betaling eller blot afgivelse af bestilling til forhandler af plantebeskyttelsesmidler om indkøb af disse. 8) MAB: Miljøstyrelsens Autorisationssystem til anvendelse af Bekæmpelsesmidler. IT-system, der omfatter enhver, der bliver autoriseret til at købe, overdrage eller professionelt anvende plantebeskyttelsesmidler og visse andre bekæmpelsesmidler, jf. dog §§ 27, 30, 33 og 34. Adgang til systemet sker via hjemmesiden www.borger.dk. 9) Overdragelse: Enhver videregivelse af et bekæmpelsesmiddel, herunder forhandling, uanset om videregivelsen sker mod betaling. 10) Plantebeskyttelsesmidler: Bekæmpelsesmidler godkendt efter plantebeskyttelsesmiddelforordningen, Europa-Parlamentets og Rådets forordning (EF) Nr. 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF, til professionel anvendelse, med mindre andet fremgår af denne bekendtgørelse. Denne definition omfatter ikke gas. 11) Professionel anvendelse: Enhver anvendelse af plantebeskyttelsesmidler eller gas i forbindelse med erhvervsmæssige aktiviteter, herunder statens, regionernes og kommunernes anvendelse af disse midler. Professionel anvendelse omfatter dermed også opgaver som bejdsning af udsæd og kartofler og opblanding af plantebeskyttelsesmidler i dyrkningsmedier. 12) Virksomhed: En juridisk enhed som defineret i lov om det centrale virksomhedsregister.",
      "valid_from": "2025-06-26",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestemmelserne i stk. 3-10 og §§ 5-8 giver ikke autorisation til køb og anvendelse af plantebeskyttelsesmidler, der er omfattet af definitionen af meget giftige bekæmpelsesmidler i bekæmpelsesmiddelbekendtgørelsen. Stk. 2. Bestemmelserne i stk. 4-6 og § 10 giver ikke autorisation til anvendelse af biocidholdige insektmidler, der er omfattet af definitionen af meget giftige bekæmpelsesmidler i bekæmpelsesmiddelbekendtgørelsen. Stk. 3. Plantebeskyttelsesmidler godkendt til professionel anvendelse, må kun købes og anvendes af autoriserede personer, jf. dog stk. 7 og 9, og § 32, stk. 5. Stk. 4. Miljøstyrelsen autoriserer personer, der har erhvervet et relevant certifikat eller får Miljøstyrelsens anerkendelse af relevante kompetencer, jf. stk. 7, 8 og 9. Stk. 5. Autorisation kan opnås ved ansøgning herom via selvbetjening i Miljøstyrelsens Autorisationssystem, MAB, jf. § 3, nr. 8. Den person, der vil anmode om autorisation, kan give digital fuldmagt til en repræsentant til at søge herom i MAB ved anvendelse af repræsentantens eget elektroniske ID, jf. § 3, nr. 4. Stk. 6. Ved meddelelse af autorisation i MAB får den pågældende tildelt et unikt autorisationsnummer. Ved fornyelse ændres nummeret. Stk. 7. Autorisation til anvendelse af plantebeskyttelsesmidler opnås på baggrund af deltagelse i kursus i 1) sprøjtecertifikat, 2) hånd- og rygsprøjtecertifikat, 3) bejdsemiddelcertifikat, 4) forhandlercertifikat eller 5) opfølgende uddannelse til de nævnte certifikatuddannelser, jf. § 23. Stk. 8. Autorisation til at anvende gas opnås ved at gennemføre et kursus som angivet i § 9 eller et opfølgende kursus som angivet i § 25. Stk. 9. For at opnå en insektbekæmperautorisation (B-autorisation) skal et kursus som angivet i § 22 gennemføres. og prøven skal bestås. Det er en betingelse for at bibeholde B-autorisationen at gennemføre et opfølgende kursus som angivet i § 26, inden for fem år. Stk. 10. En virksomhed må kun købe plantebeskyttelsesmidler og gas, hvis der er en person beskæftiget i virksomheden, der er autoriseret til at måtte anvende den pågældende type bekæmpelsesmiddel. Stk. 11. En person, der ikke er en del af en virksomhed, må købe de typer af plantebeskyttelsesmidler eller gas, som den pågældende er autoriseret til at måtte anvende. Stk. 12. Særlige kategorier af plantebeskyttelsesmidler må købes og anvendes af personer, der ikke er autoriseret, jf. § 3, nr. 2, eller uden at en virksomhed har en autoriseret person ansat. Denne mulighed gælder kun for udvalgte midler, som Miljøstyrelsen har vurderet ikke udgør en miljø- eller sundhedsmæssig risiko. Kriterierne for denne gruppe midler er anført i bilag 1. Miljøstyrelsen oplyser på sin hjemmeside om, hvilke midler der er omfattet.",
      "valid_from": "2025-06-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En S1-autorisation giver en fysisk person ret til at købe, overdrage og anvende godkendte plantebeskyttelsesmidler ved hjælp af alle sædvanlige former for udbringningsmetoder. Stk. 2. En S1-autorisation giver tillige de rettigheder, der følger af autorisation S2, S3 og F1. Stk. 3. En S1-autorisation opnås ved, at ansøgeren fremlægger bevis i form af certifikat for at have bestået sprøjtecertifikatuddannelsen, jf. § 17, eller anden dokumentation for at have fyldestgørende viden om miljø- og sundhedsmæssig forsvarlig anvendelse af plantebeskyttelsesmidler. Stk. 4. En S1-autorisation er gyldig i fire år fra den dato, uddannelsescertifikatet, jf. stk. 3, er erhvervet. Hvis autorisationen er opnået på baggrund af anden fyldestgørende viden, gælder den i fire år fra tidspunktet for anerkendelse af kompetence. Autorisationen kan fornys eller generhverves for en ny fireårig periode ved gennemførelse af et opfølgningskursus til uddannelsen, jf. § 23, stk. 1, eller på baggrund af dokumentation for erhvervelse af fyldestgørende viden om miljø- og sundhedsmæssig forsvarlig anvendelse af plantebeskyttelsesmidler.",
      "valid_from": "2025-06-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En S2-autorisation giver en fysisk person ret til at købe og udbringe godkendte plantebeskyttelsesmidler med hånd- eller rygsprøjte, og til at udbringe alle former for granulater via granulatspredere eller med hånden samt til påsmøring af midler, herunder til ukrudtsbekæmpelse, eller som repellenter. Stk. 2. En S2-autorisation giver tillige de rettigheder, der følger af autorisation F1. Stk. 3. En S2-autorisation opnås ved, at ansøgeren fremlægger bevis i form af certifikat for at have bestået prøve på kurset Hånd- og Rygsprøjtecertifikat, jf. § 18, eller anden dokumentation for at have fyldestgørende viden om miljø- og sundhedsmæssig forsvarlig anvendelse af plantebeskyttelsesmidler udbragt med hånd- og rygsprøjte. Endvidere kan erhvervelse af en S2-autorisation ske på baggrund af et sprøjtebevis. Stk. 4. En S2-autorisation er gyldig i fire år fra den dato, certifikatet, jf. § 18, stk. 3, er erhvervet. Hvis autorisationen er opnået på baggrund af anden fyldestgørende viden eller på baggrund af et sprøjtebevis, gælder den i fire år fra tidspunktet for anerkendelse af kompetence. Autorisationen kan fornys eller generhverves for en ny fireårig periode ved gennemførelse af et opfølgningskursus til uddannelsen, jf. § 23, stk. 2, eller på baggrund af dokumentation for erhvervelse af fyldestgørende viden om miljø- og sundhedsmæssig forsvarlig anvendelse af plantebeskyttelsesmidler udbragt med hånd- og rygsprøjte.",
      "valid_from": "2025-06-26",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. S3-autorisation giver en fysisk person adgang til at købe alle plantebeskyttelsesmidler og til at anvende plantebeskyttelsesmidler, der er godkendt til bejdsning af udsæd og kartofler. Stk. 2. En S3-autorisation kan opnås efter gennemførelse af et e-læringskursus om håndtering af bejdsemidler, jf. § 19. Personen, der autoriseres, skal oplyse CVR-nummer på den virksomhed, som personen er ansat i. Stk. 3. En S3-autorisation er gyldig i fire år fra den dato, certifikatet, jf. § 19, stk. 2, er erhvervet. Autorisationen kan fornys eller generhverves for en ny fireårig periode ved gennemførelse af et nyt e-læringskursus, jf. § 23, stk. 3.",
      "valid_from": "2025-06-26",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En F1-autorisation kan opnås efter gennemførelse af et e-læringskursus foranstaltet af Miljøstyrelsen, jf. bilag 5. Stk. 2. En F1-autorisation er gyldig i fire år fra den dato, hvor forhandlercertifikat, jf. § 20, er erhvervet. For at forny en F1-autorisation skal ansøger gennemføre et nyt kursus, jf. stk. 1, i MAB.",
      "valid_from": "2025-06-26",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Miljøstyrelsen autoriserer personer, der har deltaget i et gasningskursus, jf. bilag 6, som er foranstaltet eller anerkendt af Miljøstyrelsen, eller personer, som kan dokumentere at være i besiddelse af den nødvendige viden om de i bilag 6 omhandlede hovedelementer til uddannelsen. Stk. 2. Miljøstyrelsen kan begrænse autorisationen til at omfatte bestemte gastyper eller bekæmpelse af bestemte skadedyr. Stk. 3. Autorisationen udstedes med en gyldighed på højst fem år. Autorisationen kan fornys efter reglerne i § 25. Stk. 4. Miljøstyrelsen kan i ganske særlige tilfælde meddele autorisation, selv om ansøger ikke har gennemgået et kursus, jf. stk. 1. Den pågældende skal på anden måde godtgøre kendskab til forsvarlig anvendelse af bekæmpelsesmidler til gasning af de relevante skadedyr og under de relevante forhold. Stk. 5. G1-autorisation giver adgang til at købe, overdrage og anvende gasningsmidler til at bekæmpe muldvarpe og mosegrise udendørs. Miljøstyrelsen kan udvide området for en G1-autorisation til også at omfatte bekæmpelse af andre skadedyr, jf. stk. 6-8. Stk. 6. G2-autorisation giver adgang til at købe, overdrage og anvende gasningsmidler til at bekæmpe skadedyr i lagre af korn, frø eller lignende. Stk. 7. G3-autorisation giver adgang til at købe, overdrage og anvende gasningsmidler til at bekæmpe rotter udendørs. Denne autorisation meddeles kun til en person, der er autoriseret som rottebekæmper, jf. bekendtgørelse om forebyggelse og bekæmpelse af rotter. Stk. 8. G4-autorisation giver adgang til at købe, overdrage og anvende gasningsmidler til at bekæmpe kaniner udendørs.",
      "valid_from": "2025-06-26",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Det er ikke tilladt professionelt at anvende godkendte biocidholdige insektmidler for andre uden en B-autorisation. Stk. 2. En B-autorisation omfatter enhver anvendelse af biocidholdige insektmidler i forbindelse med erhvervsmæssig udførelse af insektbekæmpelse for andre, herunder statens, regionernes og kommunernes anvendelse af disse midler. Dette omfatter også boligselskabers anvendelse i udlejningsejendomme. Dette omfatter ikke erhvervsdrivendes anvendelse inden for egen virksomhed. Stk. 3. Det er et krav for at opnå en B-autorisation, at ansøgeren har gennemført og bestået insektbekæmperuddannelsen, jf. § 22, stk. 1, eller at ansøgeren har anden dokumentation for at have fyldestgørende viden om miljø- og sundhedsmæssig forsvarlig anvendelse af biocidholdige insektmidler. Stk. 4. En B-autorisation er gyldig fra det tidspunkt B-autorisationen er meddelt fra Miljøstyrelsen og indtil fem år fra den dato, der fremgår af uddannelsescertifikatet, jf. stk. 3. Hvis autorisationen er opnået på baggrund af anden fyldestgørende viden, gælder den indtil fem år fra datoen for anerkendelse af kompetencen fra Miljøstyrelsen. Miljøstyrelsen kan meddele, at autorisationen fornys for en ny femårig periode ved gennemførelse af et opfølgningskursus til uddannelsen, jf. § 26, stk. 1, eller på baggrund af dokumentation for erhvervelse af fyldestgørende viden om miljø- og sundhedsmæssig forsvarlig anvendelse af biocidholdige insektmidler.",
      "valid_from": "2025-06-26",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Personer, der er ansat i en virksomhed, i en kommune, i en region eller i staten, kan, hvis virksomheden, kommunen, regionen eller staten beskæftiger personer med B-autorisation, under den B-autoriserede persons instruktion medvirke til professionel anvendelse af godkendte biocidholdige insektmidler for andre. Dog skal de pågældende personer, senest tre måneder efter ansættelsesforholdets start, ansøge om optagelse på det i § 22, nævnte kursus med henblik på at opnå B-autorisation. B-autorisation skal i så fald være opnået senest halvandet år efter ansættelsesforholdets start.",
      "valid_from": "2025-06-26",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Elever, der som led i gennemførelse af relevant erhvervsuddannelse anvender plantebeskyttelsesmidler under en arbejdsgivers instruktion eller under instruktion på et uddannelsessted, er undtaget fra reglerne om autorisation. Stk. 2. Elever uden relevant autorisation må kun anvende plantebeskyttelsesmidler under instruktion af en person, der er i besiddelse af en gyldig, relevant autorisation.",
      "valid_from": "2025-06-26",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Overdragelse af plantebeskyttelsesmidler, godkendt til ikke-professionel anvendelse, må kun ske fra virksomheder med mindst en person ansat, der har erhvervet en F1-autorisation, en S1-autorisation eller en S2-autorisation. Stk. 2. Overdragelse af plantebeskyttelsesmidler, godkendt til professionel anvendelse, må kun ske fra virksomheder med mindst en ansat, der har erhvervet en S1-autorisation. Stk. 3. Ved overdragelse af plantebeskyttelsesmidler til en professionel slutbruger skal dennes autorisationsnummer kontrolleres af forhandleren, medmindre etiketten på det pågældende plantebeskyttelsesmiddel angiver, at en autorisation ikke er påkrævet. Hvis slutbrugeren er en virksomhed med en autoriseret ansat, skal denne persons autorisationsnummer kontrolleres. Forhandleren skal kunne dokumentere, at kontrollen af køberens autorisationsnummer er foretaget. Oplysninger om autoriserede personer findes i MAB. For personer, der er omfattet af § 32, stk. 5, § 34, eller § 35, gælder kontrollen den pågældendes tilladelse til eller Miljøstyrelsens kvittering for anmeldelse af at foretage bekæmpelsen. Stk. 4. Den i stk. 1-2 nævnte autoriserede person tilknyttet virksomheden skal være tilgængelig i virksomhedens åbningstid til kundeinformation m.v.",
      "valid_from": "2025-06-26",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Gas til skadedyrsbekæmpelse må kun overdrages fra virksomheder med mindst en ansat med en G1-, G2-, G3- eller G4-autorisation. Denne medarbejder skal være tilgængelig i virksomhedens åbningstid til kundeinformation m.v. Stk. 2. En virksomhed, der må overdrage gas, skal i forbindelse med overdragelsen kontrollere køberens autorisationsnummer. Forhandleren skal kunne dokumentere, at kontrollen af køberens autorisationsnummer er foretaget. Oplysninger om autoriserede personer findes i MAB. Hvis køber er en person, der er omfattet af § 32, stk. 5, § 34 eller § 35, kontrolleres tilladelsen eller Miljøstyrelsens kvittering for anmeldelse.",
      "valid_from": "2025-06-26",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ved udstedelse af en autorisation opkræver Miljøstyrelsen et gebyr, der skal dække styrelsens omkostninger til drift af autorisationsordningen. Stk. 2. Gebyret for en S1-, S2-, S3- eller F1-autorisation er på 230 kr. for den fireårige autorisation. Stk. 3. Gebyret for en G1, G2, G3, G4- eller B-autorisation er på 287 kr. for den femårige autorisation. Stk. 4. Gebyret opkræves i forbindelse med, at autorisationen udstedes. Gebyret reguleres årligt per 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats offentliggøres på Miljøstyrelsens hjemmeside. Stk. 5. Udstedelse af autorisation og autorisationsnummer samt betaling af gebyr sker via IT-autorisationssystemet MAB. Stk. 6. Et gebyr tilbagebetales ikke, efter at autorisationen er udstedt, uanset at der ikke gøres brug af autorisationen i hele gyldighedsperioden.",
      "valid_from": "2025-06-26",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. For alle uddannelser nævnt i §§ 17-26 gælder, at undervisningen skal tage udgangspunkt i relevant og opdateret undervisningsmateriale, der omhandler de emner, der er oplistet i de relevante bilag. Undervisningsmaterialet skal så vidt muligt stilles til rådighed for kursisterne, eller navn på forhandler af materialet skal oplyses til kursisterne.",
      "valid_from": "2025-06-26",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Sprøjtecertifikat opnås ved at bestå sprøjtecertifikatuddannelsen. Uddannelsens hovedelementer og varighed fremgår af bilag 2. Stk. 2. Sprøjtecertifikatuddannelsen afholdes af AMU-centre, erhvervsskoler med jordbrugsafdeling, landbrugsskoler, Skovskolen eller andre tilsvarende uddannelsesinstitutioner. Stk. 3. De i stk. 2 nævnte uddannelsessteder udsteder sprøjtecertifikater, når kurset eller undervisningsforløbet, omfattet af kravene i bilag 2 er gennemført, og prøven er bestået. Uddannelsesstederne skal sikre, at der straks efter udstedelsen af sprøjtecertifikat sker digital indberetning til Miljøstyrelsen om personer, der har opnået sprøjtecertifikat. Stk. 4. Sprøjtecertifikatet kan enten erhverves som et led i en erhvervsuddannelse eller via et selvstændigt AMU-kursus. Stk. 5. Et selvstændigt AMU-kursus skal gennemføres inden for den erhvervsmæssige branche, hvor kursisten har sin hovedbeskæftigelse. Opfølgningskurser skal så vidt muligt gennemføres inden for den branche, hvor indehaveren af certifikatet har sin hovedbeskæftigelse. Stk. 6. Sprøjtecertifikat og opfølgningskursus udbydes inden for følgende fire brancheretninger: 1) Landbrug. 2) Skovbrug. 3) Gartneri. 4) Anlægsgartner og greenkeeper. Stk. 7. Ved skift af erhvervsmæssig hovedbeskæftigelse, som medfører skift til en anden af de nævnte fire brancheretninger, skal opfølgningskurser efter skiftet så vidt muligt gennemføres inden for den relevante nye branche.",
      "valid_from": "2025-06-26",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Hovedelementerne i kurset til opnåelse af hånd- og rygsprøjtecertifikat samt varigheden heraf fremgår af bilag 3. Stk. 2. Kursus til opnåelse af et hånd- og rygsprøjtecertifikat kan afholdes af AMU-centre, erhvervsskoler med jordbrugsafdeling, landbrugsskoler, Skovskolen og andre tilsvarende uddannelsesinstitutioner. Stk. 3. De i stk. 2 nævnte uddannelsessteder udsteder hånd- og rygsprøjtecertifikater, når kurset eller undervisningsforløbet, omfattet af kravene i bilag 3 er gennemført, og prøven er bestået. Uddannelsesstederne skal sikre, at der straks efter udstedelsen af hånd- og rygsprøjtecertifikatet sker digital indberetning til Miljøstyrelsen om personer, der har opnået certifikatet.",
      "valid_from": "2025-06-26",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Kravene til kurset om opnåelse af certifikat til håndtering af bejdsemidler fremgår af bilag 4. Stk. 2. Kurset foranstaltes af Miljøstyrelsen som et e-læringskursus, og kurset kan tilgås via Miljøstyrelsens hjemmeside. Certifikatet opnås efter gennemført kursus.",
      "valid_from": "2025-06-26",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Hovedelementerne i kurset til overdragelse af plantebeskyttelsesmidler til ikke-professionel anvendelse for personer (forhandlercertifikat) fremgår af bilag 5. Stk. 2. Kurset foranstaltes af Miljøstyrelsen som et e-læringskursus, og kurset kan tilgås via Miljøstyrelsens hjemmeside. Stk. 3. Forhandlercertifikat opnås efter gennemført kursus.",
      "valid_from": "2025-06-26",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Miljøstyrelsen kan foranstalte eller anerkende et gaskursus som grundlag for autorisation efter § 9, stk. 1 og 2. Stk. 2. Miljøstyrelsen fastsætter indhold og varighed af et foranstaltet gaskursus. Stk. 3. Miljøstyrelsen kan anerkende et gaskursus, der opfylder de i bilag 6 nævnte emner, eller som efter styrelsens vurdering vil lade deltageren opnå tilsvarende kvalifikationer. Miljøstyrelsen kan stille nærmere betingelser for anerkendelse af et kursus, herunder om kursets varighed og om praktisk træning. Danske kursusudbydere skal efter udstedelse af bevis for gaskursus foretage digital indberetning til Miljøstyrelsen om personer, der har bestået et gaskursus. Stk. 4. En anerkendelse af et kursus gælder for fem år, men kan begrænses til et kortere tidsrum. En anerkendelse kan tilbagekaldes. Stk. 5. Miljøstyrelsen offentliggør på sin hjemmeside de gaskurser, som Miljøstyrelsen har anerkendt.",
      "valid_from": "2025-06-26",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Miljøstyrelsen kan foranstalte eller anerkende et insektbekæmperkursus som grundlag for opnåelse eller fornyelse af autorisation efter § 10. Kurserne skal opfylde kravene i bilag 7, henholdsvis bilag 10. Miljøstyrelsen kan stille nærmere betingelser for anerkendelse af et kursus, herunder om kursets varighed og om praktisk træning. Stk. 2. En anerkendelse af et kursus gælder for fem år, men kan begrænses til et kortere tidsrum. En anerkendelse kan tilbagekaldes. Stk. 3. Miljøstyrelsen offentliggør på sin hjemmeside de insektbekæmperkurser, som Miljøstyrelsen har anerkendt. Stk. 4. Kursusudbydere udsteder en kvittering ved tilmelding til et insektbekæmperkursus. Stk. 5. Miljøstyrelsen udsteder insektbekæmpercertifikater, når kurset eller undervisningsforløbet, omfattet af kravene i bilag 7 er gennemført, og prøven er bestået. Uddannelsesstederne skal straks efter gennemførelse af insektbekæmperkurset foretage digital indberetning til Miljøstyrelsen om personer, der har gennemført kurset og bestået eksamen.",
      "valid_from": "2025-06-26",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Personer, der ønsker at forny en S1-autorisation, skal inden fornyelsen af autorisationen gennemføre det i bilag 8 beskrevne opfølgningskursus. Stk. 2. Personer, der ønsker at forny en S2-autorisation, skal inden fornyelsen af autorisationen gennemføre det i bilag 9 beskrevne opfølgningskursus. Stk. 3. Personer, der ønsker at forny en S3-autorisation, skal inden fornyelsen af autorisationen gennemføre et nyt kursus i bejdsemiddelcertifikat, jf. § 7, stk. 3. Stk. 4. Personer, der ønsker at forny en F1-autorisation, skal inden fornyelsen af autorisationen gennemføre et nyt kursus i forhandlercertifikat, jf. § 8, stk. 2. Stk. 5. Efter gennemførelse af det relevante opfølgningskursus, jf. stk. 1-4, kan autorisationen fornys for en periode på fire år, hvorefter det kan fornys for nye fireårige perioder.",
      "valid_from": "2025-06-26",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Et opfølgningskursus, jf. § 23, stk. 1 og 2, gennemføres af AMU-centre, erhvervsskoler med jordbrugsafdeling, landbrugsskoler, Skovskolen og andre tilsvarende uddannelsesinstitutioner. Kursets hovedelementer og varighed fremgår af bilag 8 eller 9. Stk. 2. De i §§ 18 og 19 nævnte institutioner udsteder bevis til kursisten for, at opfølgningskurset er gennemført, jf. bilag 8 eller 9. Institutionerne skal straks efter udstedelsen af bevis foretage digital indberetning til Miljøstyrelsen om personer, der har opnået bevis for gennemført opfølgningskursus.",
      "valid_from": "2025-06-26",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Personer, der ønsker at forny en G1-autorisation, skal inden 6 måneder efter udløb af denne gennemføre en opfølgningstest, som fastsættes af Miljøstyrelsen. Stk. 2. Personer, der ønsker at forny en anden G-autorisation end den i stk. 1 nævnte, skal gentage det kursus, den pågældende bestod som grundlag for at meddele den oprindelige autorisation. Miljøstyrelsen kan dog tillade en anden opfølgning end gentagelse af det oprindelige kursus. Danske kursusudbydere skal efter udstedelse af bevis for gaskursus foretage digital indberetning til Miljøstyrelsen om personer, der har bestået et gaskursus. Stk. 3. Ved gennemførelse af det relevante opfølgningskursus eller opfølgningstest, jf. stk. 1 og 2, fornys autorisationen for en periode på fem år. Det kan herefter fornys for nye femårige perioder.",
      "valid_from": "2025-06-26",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Personer, der ønsker at forny en B-autorisation, skal inden fornyelsen af autorisationen gennemføre det opfølgningskursus, der er beskrevet i bilag 10. Stk. 2. Efter gennemførelse af opfølgningskurset kan autorisationen fornyes for en periode på fem år. Det kan herefter fornys for nye femårige perioder. Stk. 3. Miljøstyrelsen skal udstede bevis til kursisten for, at opfølgningskurset er gennemført, jf. bilag 10. Uddannelsesstederne skal straks efter gennemførelse af opfølgningskurset foretage digital indberetning til Miljøstyrelsen om personer, der har gennemført opfølgningskursus.",
      "valid_from": "2025-06-26",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Personer, hvis erhvervsmæssige kvalifikationer er erhvervet i andre EU- eller EØS-lande eller i lande, som EU har indgået aftale med om udøvelse af lovregulerede erhverv, der agter at etablere sig erhvervsmæssigt som anvender af bekæmpelsesmidler i Danmark, kan erhverve autorisation eller anden ligestillet tilladelse uden at have en uddannelse i overensstemmelse med denne bekendtgørelse, hvis Miljøstyrelsen kan anerkende pågældende persons erhvervsmæssige kvalifikationer, jf. uddannelseskravene i bilag 2-10. For skadedyrsbekæmpere gælder reglerne i §§ 27-29 kun, hvis den pågældende ikke kan opfylde kravene i § 34. Stk. 2. Personer, der har opnået deres erhvervsmæssige kvalifikationer i andre lande end de i stk. 1 nævnte, skal gennemføre en dansk uddannelse. Stk. 3. Miljøstyrelsen kan i en situation, der svarer til den i stk. 1 nævnte, meddele F1-autorisation til en person, der godtgør at have erhvervsmæssige kvalifikationer, der svarer til uddannelseskravene i bilag 3 eller 5. Stk. 4. Personer omfattet af stk. 1 skal, inden professionel anvendelse eller forhandling af plantebeskyttelsesmidler påbegyndes første gang, indgive ansøgning om anerkendelse af de erhvervsmæssige kvalifikationer til Miljøstyrelsen. Stk. 5. En ansøgning efter stk. 1 eller 3 skal ledsages af følgende dokumentation: 1) Bevis for ansøgerens nationalitet. 2) Bevis for ansøgerens erhvervsmæssige kvalifikationer i form af a) kopi af kursus- eller uddannelsesbeviser, som giver adgang til at udøve professionel anvendelse eller forhandling af plantebeskyttelsesmidler og gas eller professionel anvendelse af biocidholdige insektmidler, hvis erhvervet er lovreguleret i det pågældende land, og dokumentation vedrørende eventuel relevant erhvervserfaring, eller b) bevis for, at ansøgeren erhvervsmæssigt har anvendt eller forhandlet plantebeskyttelsesmidler eller gas eller professionelt har anvendt biocidholdige insektmidler på fuldtidsbasis i et år, eller i en tilsvarende samlet varighed på deltidsbasis i løbet af de foregående ti år, og kopi af eventuelle kursus- eller uddannelsesbeviser, hvis erhvervet eller uddannelsen ikke er lovreguleret i det pågældende land.",
      "valid_from": "2025-06-26",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Miljøstyrelsen meddeler ansøgeren bekræftelse på modtagelsen af en ansøgning efter § 27 inden en måned fra modtagelsen og oplyser ansøgeren om eventuelle manglende dokumenter. Stk. 2. Miljøstyrelsen træffer afgørelse om anerkendelse af ansøgerens erhvervsmæssige kvalifikationer hurtigst muligt og senest tre måneder efter forelæggelsen af den fuldt dokumenterede ansøgning, jf. § 27, stk. 4. Stk. 3. Hvis Miljøstyrelsen kan anerkende de erhvervsmæssige kvalifikationer, kan personen opnå en autorisation. Stk. 4. Miljøstyrelsen kan i særlige tilfælde forlænge den i stk. 2 nævnte frist med en måned.",
      "valid_from": "2025-06-26",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Miljøstyrelsen kan som vilkår for anerkendelsen kræve, at ansøgeren gennemgår en prøvetid, der svarer til den faktiske varighed og indhold af uddannelsen, eller går op til en egnethedsprøve, når den uddannelse, som ansøgeren har fået, omfatter fag og discipliner, der er væsentligt forskellige fra dem, der er omfattet af det uddannelsesbevis, som kræves i Danmark, og ikke kan opvejes af erhvervsudøverens erhvervserfaring eller af viden, færdigheder og kompetencer, der er opnået gennem livslang læring, der er formelt attesteret af et relevant organ. Prøvetiden kan kræves afsluttet med en bedømmelse. Krav til fastsatte udligningsforanstaltninger sker under anvendelse af proportionalitetsprincippet, herunder hensyntagen til ansøgers erhvervserfaring og livslange læring. Stk. 2. Miljøstyrelsen skal give ansøgeren adgang til at vælge mellem prøvetid og egnethedsprøve. Stk. 3. De nærmere krav til prøvetid og egnethedsprøve fastsætter Miljøstyrelsen i sin afgørelse. Miljøstyrelsen sikrer, at ansøgeren ved valg af egnethedsprøve har mulighed for at gennemføre denne senest seks måneder efter beslutningen om egnethedsprøve.",
      "valid_from": "2025-06-26",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Personer, der midlertidigt eller lejlighedsvis agter at anvende bekæmpelsesmidler, og hvis erhvervsmæssige kvalifikationer er erhvervet i andre EU- eller EØS-lande eller i lande, som EU har indgået aftale med om udøvelse af lovregulerede erhverv, kan få tilladelse hertil efter forudgående anmeldelse til Miljøstyrelsen. For skadedyrsbekæmpere gælder reglerne i §§ 30-32 kun, hvis den pågældende ikke kan opfylde kravene i § 34. Stk. 2. Erhvervsudøvelsen må ikke påbegyndes, før Miljøstyrelsen har kontrolleret tjenesteyderens erhvervsmæssige kvalifikationer og har truffet afgørelse på baggrund af anmeldelsen. Stk. 3. En anmeldelse efter stk. 1 skal ledsages af følgende dokumentation: 1) Bevis for anmelderens nationalitet. 2) En attestation for, at anmelderen lovligt er etableret i et EU- eller EØS-land, eller et land, som EU har indgået aftale med om udøvelse af lovregulerede erhverv, for i dette land erhvervsmæssigt at anvende plantebeskyttelsesmidler, gas eller biocidholdige insektmidler og attestation for, at det på tidspunktet for anmeldelsen ikke er forbudt anmelderen at udøve dette erhverv, heller ikke midlertidigt. 3) Bevis for anmelderens erhvervsmæssige kvalifikationer. Stk. 4. Hvis erhvervsmæssig anvendelse af plantebeskyttelsesmidler, gas eller biocidholdige insektmidler ikke er lovreguleret i etableringslandet, eller uddannelsen til erhvervet ikke er lovreguleret, skal det kunne dokumenteres, at anmelderen har udøvet denne virksomhed i mindst et år i løbet af de foregående ti år forud for anmeldelsen, jf. stk. 1. Stk. 5. En anmeldelse efter stk. 1 skal fornys en gang om året, senest et år efter indgivelsen af anmeldelsen, hvis den pågældende person fortsat ønsker midlertidigt eller lejlighedsvis at anvende plantebeskyttelsesmidler, gas eller biocidholdige insektmidler i Danmark. Stk. 6. Ved fornyelse af anmeldelsen, jf. stk. 5, skal der indgives fornyet dokumentation, jf. stk. 3, i det omfang der er sket en væsentlig ændring i forhold til den allerede fremlagte dokumentation.",
      "valid_from": "2025-06-26",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Med henblik på at undgå alvorlig skade for tjenestemodtagerens sundhed eller sikkerhed kan Miljøstyrelsen kontrollere anmelderens erhvervsmæssige kvalifikationer, inden den pågældende første gang midlertidigt eller lejlighedsvis anvender plantebeskyttelsesmidler, gas eller biocidholdige insektmidler erhvervsmæssigt i Danmark. Stk. 2. Hvis der er væsentlig forskel mellem anmelderens faglige kvalifikationer og den uddannelse, der kræves i Danmark i henhold til denne bekendtgørelse, og denne forskel kan skade den offentlige sikkerhed eller sundhed og ikke kan opvejes af tjenesteyderens erhvervserfaring eller af viden, færdigheder og kompetencer, der er opnået gennem livslang læring, der er formelt attesteret af et relevant organ, skal den pågældende over for Miljøstyrelsen bevise, at vedkommende har erhvervet den manglende viden eller kompetence. Stk. 3. Miljøstyrelsen kan kræve, at anmelderen efter stk. 2 består en egnethedsprøve. De nærmere krav til egnethedsprøven fastsættes i afgørelsen af Miljøstyrelsen.",
      "valid_from": "2025-06-26",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Inden en måned efter modtagelsen af anmeldelsen og fuldstændig dokumentation efter § 27, stk. 4, underretter Miljøstyrelsen anmelderen om, hvorvidt Miljøstyrelsen agter at foretage en forudgående kontrol af anmelderens kvalifikationer eller om resultatet af den forudgående kontrol, jf. dog stk. 2. Stk. 2. I tilfælde af vanskeligheder, der kan betyde forsinkelse, meddeler Miljøstyrelsen inden en måned efter modtagelse af anmeldelse og fuldstændig dokumentation grunden til forsinkelsen, og hvornår en afgørelse kan forventes. Der skal senest to måneder efter modtagelse af den fuldstændige dokumentation, jf. § 27, stk. 4, være truffet afgørelse. Stk. 3. Hvis Miljøstyrelsen stiller krav om, at anmelderen består en egnethedsprøve, jf. § 29, stk. 1, skal Miljøstyrelsen senest en måned efter, at der er stillet krav herom, træffe afgørelse på baggrund af den gennemførte egnethedsprøve. Stk. 4. Hvis Miljøstyrelsen ikke har givet svar inden for de i stk. 1-3 fastsatte frister, kan anmelderen anvende plantebeskyttelsesmidler, gas eller biocidholdige insektmidler erhvervsmæssigt i Danmark midlertidigt eller lejlighedsvis, jf. dog § 30, stk. 5. Stk. 5. I de tilfælde, hvor kontrollen af de erhvervsmæssige kvalifikationer, jf. stk. 1, eller egnethedsprøven, jf. stk. 3, godtgør, at anmelderen har de nødvendige kvalifikationer, udsteder Miljøstyrelsen et dokument, der bekræfter, at anmelderen erhvervsmæssigt og midlertidigt eller lejlighedsvis kan anvende plantebeskyttelsesmidler, gas eller biocidholdige insektmidler i Danmark, og at denne lovligt kan købe plantebeskyttelsesmidler og gas her i landet, jf. dog § 30, stk. 5. I de tilfælde, hvor de erhvervsmæssige kvalifikationer er blevet bekræftet, leveres tjenesteydelsen under den danske faglige titel.",
      "valid_from": "2025-06-26",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Bestemmelserne i §§ 33 og 34 gælder for skadedyrsbekæmpere. Stk. 2. En person, der er nævnt i stk. 1, hvis erhvervsmæssige kvalifikationer er erhvervet i andre EU- eller EØS-lande eller i lande, som EU har indgået aftale med om udøvelse af lovregulerede erhverv, skal opfylde kravene i § 31. Hvis den pågældende ikke kan opfylde disse krav, gælder reglerne i §§ 28-31.",
      "valid_from": "2025-06-26",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. En person, der er nævnt i § 33, stk. 1, som er etableret i andre EU- eller EØS-lande eller i lande, som EU har indgået aftale med om adgangen til at udøve lovregulerede erhverv, og som vil udføre virksomhed på lige fod med en autoriseret person i Danmark, skal ikke opfylde kravet om autorisation på baggrund af deltagelse i et kursus, jf. § 5, stk. 3, § 6, stk. 3, § 9, stk. 1 og § 10, stk. 2, hvis den pågældende har opnået erhvervserfaring gennem at have arbejdet med skadedyrsbekæmpelse i 1) tre på hinanden følgende år som selvstændig eller som virksomhedsleder, jf. dog stk. 2, 2) to på hinanden følgende år som selvstændig eller som virksomhedsleder, hvis den pågældende godtgør at have gennemgået en relevant forudgående uddannelse, der er afsluttet med et statsanerkendt eksamensbevis eller bedømt af et kompetent fagligt organ som værende fyldestgørende, 3) to på hinanden følgende år som selvstændig eller som virksomhedsleder, hvis den pågældende godtgør også at have udøvet virksomhed som skadedyrsbekæmper i mindst tre år som arbejdstager, jf. dog stk. 2, eller 4) tre på hinanden følgende år som arbejdstager, hvis den pågældende godtgør at have gennemgået en relevant forudgående uddannelse, der er afsluttet med et statsanerkendt eksamensbevis eller bedømt af et kompetent fagligt organ som værende fyldestgørende. Stk. 2. Hvis udøvelsen af virksomhed som selvstændig eller virksomhedsleder som beskrevet i stk. 1 er ophørt, anerkender Miljøstyrelsen denne virksomhed i de i stk. 1, nr. 1 og 3, nævnte tilfælde, hvis virksomheden er ophørt ti år eller mindre forud for tidspunktet for anmeldelse til Miljøstyrelsen. Stk. 3. En person, der er nævnt i § 33, stk. 1, og som er omfattet af § 34, stk. 1, skal med henblik på midlertidig og lejlighedsvis at levere tjenesteydelser anmelde sig efter § 35. Den pågældende har samme rettigheder og pligter som en autoriseret person.",
      "valid_from": "2025-06-26",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. En person, omfattet af § 33, stk. 1, skal skriftligt anmelde til Miljøstyrelsen, at vedkommende agter at udøve virksomhed på lige fod med en autoriseret person i Danmark. En tjenesteyder, som opfylder betingelserne i § 34, stk. 1, er fritaget for forudgående kontrol af dennes erhvervsmæssige kvalifikationer. Stk. 2. Med anmeldelsen skal følge dokumentation for 1) den pågældendes nationalitet, 2) at den pågældende opfylder kravene i § 34, stk. 1, og 3) at den pågældende ikke ved dom eller administrativ afgørelse er blevet frakendt retten til at udøve virksomhed som skadedyrsbekæmper. Stk. 3. En anmeldelse efter stk. 1 skal fornys en gang om året, senest et år efter indgivelsen af anmeldelsen, hvis den pågældende person fortsat ønsker midlertidigt eller lejlighedsvis at beskæftige sig med skadedyrsbekæmpelse i Danmark. Stk. 4. Ved fornyelse af anmeldelsen, jf. stk. 3, skal der indgives fornyet dokumentation, jf. stk. 2, i det omfang, der er sket en væsentlig ændring i forhold til den allerede fremlagte dokumentation.",
      "valid_from": "2025-06-26",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Miljøstyrelsen kan af de kompetente myndigheder i det medlemsland, hvor den i § 35, stk. 1, nævnte person er etableret, forlange relevante oplysninger om, at den pågældende er lovligt etableret, har udvist redelig adfærd og ikke har været idømt faglige disciplinære eller strafferetlige sanktioner. Miljøstyrelsen skal underrette de kompetente myndigheder i det medlemsland, hvor den pågældende er etableret, hvis denne ikke har udvist redelig adfærd eller er blevet idømt fagligt disciplinære eller strafferetlige sanktioner i Danmark.",
      "valid_from": "2025-06-26",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Personer, der er omfattet af bestemmelserne i §§ 27-36 skal ved anvendelse af plantebeskyttelsesmidler, gas og professionel anvendelse af biocidholdige insektmidler for andre oplyse den, som bekæmpelsen udføres for, om 1) at Miljøstyrelsen har foranstaltet eller anerkendt det kursus, som personen har gennemgået, samt kontaktoplysninger til Miljøstyrelsen eller til Erhvervsministeriets elektroniske kontaktpunkt (kvikskranke), jf. lov om tjenesteydelser i det indre marked, 2) de eventuelle brancheorganisationer, som den pågældende er medlem af, og 3) den pågældendes eventuelle erhvervsmæssige titel og oplysning om, i hvilket EU- eller EØS-land, tilladelsen til anvendelse af den pågældende titel er givet. Stk. 2. Oplysningerne i stk. 1 skal gøres tilgængelige for den, som bekæmpelsen udføres for, eller meddeles denne klart og entydigt og i god tid inden indgåelse af aftale om bekæmpelse eller inden udførelse af bekæmpelse, hvis der ikke foreligger en skriftlig aftale. Stk. 3. Hvis den, som bekæmpelsen udføres for, anmoder om det, skal den, der udfører bekæmpelsen, oplyse om de regler m.v., der gælder for udførelsen af erhvervet, samt om hvor reglerne kan findes.",
      "valid_from": "2025-06-26",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Miljøstyrelsen fører tilsyn med overholdelse af bekendtgørelsens bestemmelser, jf. lovens bestemmelser herom. Stk. 2. Styrelsen for Grøn Arealomlægning og Vandmiljø bistår Miljøstyrelsen med at føre tilsyn med overholdelse af bestemmelserne i kapitel 2. Stk. 3. Autorisationsnummeret, jf. § 4, stk. 5, skal på forlangende oplyses til tilsynsmyndigheden. For personer, omfattet af § 32, stk. 5, § 34 eller § 35, skal den pågældendes tilladelse til eller Miljøstyrelsens kvittering for anmeldelse af at foretage bekæmpelsen kunne forevises.",
      "valid_from": "2025-06-26",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Hvis den, der ønsker at erhverve sig en autorisation, er straffet efter kemikalielovens § 59, stk. 2, eller efter bestemmelser udstedt i medfør af samme lovs § 59, stk. 4, 2. pkt., for overtrædelse af regler om plantebeskyttelsesmidler, eller efter bestemmelser, udstedt i medfør af § 110, stk. 3, 2. pkt. i miljøbeskyttelsesloven for overtrædelse af regler om sprøjteudstyr og indretning af vaskepladser mv. til plantebeskyttelsesmidler, kan Miljøstyrelsen nægte udstedelse af autorisationen. Stk. 2. En autorisation kan nægtes udstedt i en periode på op til fem år fra tidspunktet for dom eller vedtaget bødeforelæg for straf for overtrædelse af reglerne, jf. stk. 1.",
      "valid_from": "2025-06-26",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Miljøstyrelsen kan i særlige tilfælde dispensere fra reglerne i denne bekendtgørelse. Miljøstyrelsen kan fastsætte vilkår for en dispensation.",
      "valid_from": "2025-06-26",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Afgørelser, der træffes efter denne bekendtgørelse, kan ikke påklages til anden administrativ myndighed.",
      "valid_from": "2025-06-26",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Medmindre højere straf er forskyldt efter anden lovgivning, straffes med bøde den, der: 1) Professionelt anvender plantebeskyttelsesmidler eller gas uden at være i besiddelse af en gyldig autorisation, jf. § 4, stk. 3. 2) Professionelt anvender biocidholdige insektmidler for andre uden at være i besiddelse af en gyldig autorisation, jf. § 10. 3) Køber plantebeskyttelsesmidler eller gas, uden at der er mindst en ansat i virksomheden med den relevante autorisation, jf. § 4, stk. 10. 4) Overdrager plantebeskyttelsesmidler, uden at der er mindst en ansat i den overdragende virksomhed med den relevante autorisation, jf. § 13, stk. 1 og 2, og § 14, stk. 1. 5) Overdrager plantebeskyttelsesmidler eller gas til en slutbruger uden at have ført den fornødne kontrol med, at slutbrugeren har den relevante autorisation hertil, jf. § 13, stk. 3, og § 14, stk. 2. 6) Ikke stiller en ansat med relevant autorisation til rådighed for rådgivning i åbningstiden i forbindelse med overdragelse af plantebeskyttelsesmidler, jf. § 13, stk. 4, og § 14, stk. 1. 7) Undlader at indgive anmeldelse til Miljøstyrelsen eller at forny en anmeldelse om midlertidig eller lejlighedsvis erhvervsmæssig anvendelse af plantebeskyttelsesmidler, gas eller biocidholdige insektmidler, jf. § 32, stk. 1 og 5, og § 35 stk. 1 og 3. 8) Undlader at meddele oplysninger i overensstemmelse med § 36. 9) Tilsidesætter vilkår knyttet til en dispensation efter § 40. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, 2) voldt skade på miljøet eller fremkaldt fare derfor eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2025-06-26",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Bekendtgørelsen træder i kraft den 1. juli 2025. Stk. 2. Bekendtgørelse nr. 2280 af 29. december 2020 om uddannelse og autorisation i forbindelse med køb, overdragelse og professionel anvendelse af bekæmpelsesmidler ophæves. Stk. 3. Personer, der professionelt anvender biocidholdige insektmidler for andre, skal senest den 1. juli 2031 have erhvervet en insektbekæmperautorisation efter § 10 eller en anerkendelse efter reglerne om etablering i kapitel 7. Ansøgning om optagelse på det i § 22, stk. 1, nævnte kursus skal dog være indsendt til en anerkendt kursusudbyder senest 1. januar 2027.",
      "valid_from": "2025-06-26",
      "valid_to": null
    }
  ],
  "definitions": [
    {
      "term": "en autoriseret person",
      "definition": "tillige en person, der har fået en tilladelse efter § 32, stk",
      "source_provision": "1:3"
    }
  ]
}
