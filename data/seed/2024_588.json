{
  "id": "2024:588",
  "type": "statute",
  "title": "Bekendtgørelse om udrykningskørsel m.v.",
  "short_name": "BEK H#LOKDOK04",
  "status": "in_force",
  "issued_date": "2024-05-31",
  "url": "https://www.retsinformation.dk/eli/lta/2024/588/xml",
  "description": "Retsinformation source. DocumentId=DG000881; AccessionNumber=B20240058805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udrykningskørsel må kun foretages, når det skønnes nødvendigt af hensyn til 1) politi- og militærpolitimæssige opgaver, 2) personredning, 3) brand- og redningsopgaver, 4) forureningsuheld, 5) færdselsuheld, 6) beskyttelse af militæraktiver, 7) særlige personbefordringsopgaver, når tungtvejende sikkerhedsmæssige hensyn gør sig gældende, eller 8) afværgelse af omfattende skader i øvrigt. Stk. 2. Udrykningskørslen skal afsluttes, når betingelserne for at foretage udrykningskørsel efter stk. 1 ikke længere er opfyldt."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Udrykningskørsel må foretages af 1) politiet, 2) forsvaret, 3) det statslige og kommunale redningsberedskab, 4) det regionale sundhedsberedskab, 5) kriminalforsorgen og 6) anden offentlig myndighed, der efter § 1, stk. 1, foretager udrykningskørsel som led i varetagelsen af myndighedens opgaver. Stk. 2. Uanset stk. 1 kan fysiske og juridiske personer, der har indgået aftale om varetagelse af opgaver omfattet af § 1, stk. 1, nr. 2-5 og 8, foretage udrykningskørsel, når ordregiveren har udstedt en erklæring om opgavevaretagelsen på en særlig blanket udarbejdet af Færdselsstyrelsen. Den der varetager udrykningsopgaven skal sikre, at føreren af udrykningskøretøjet er underlagt instruks om udrykningskørslen. Stk. 3. Uanset stk. 1 kan Færdselsstyrelsen give tilladelse til, at fysiske eller juridiske personer, der udfører opgaver omfattet af § 1, stk. 1, nr. 2, kan foretage udrykningskørsel med ambulance i op til 2 år, når følgende betingelser er opfyldt på ansøgningstidspunktet: 1) Opgaven følger af anden lovgivning eller er pålagt som et vilkår i en offentlig myndigheds afgørelse. 2) Behovet for at foretage udrykningskørsel er dokumenteret."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Et motorkøretøj skal for at kunne foretage udrykningskørsel være godkendt hertil af en synsvirksomhed og være registreret som udrykningskøretøj, jf. dog § 4. Stk. 2. Ved godkendelse af et motorkøretøj, som skal foretage udrykningskørsel på baggrund af den erklæring, som er nævnt i § 2, stk. 2, skal erklæringen fremvises til synsvirksomheden. Stk. 3. Ved godkendelse af et motorkøretøj, som skal foretage udrykningskørsel på baggrund af den tilladelse, som er nævnt i § 2, stk. 3, skal tilladelsen fremvises til synsvirksomheden. Stk. 4. Motorkøretøjer, der tilhører forsvaret, godkendes af Forsvarsministeriets Materiel- og Indkøbsstyrelse, jf. lov om godkendelse og syn af køretøjer. Stk. 5. Et køretøj kan endvidere typegodkendes til ambulancekørsel. Stk. 6. Uanset stk. 1 kan en dansk og en udenlandsk udrykningsaktør foretage udrykningskørsel i et udenlandsk godkendt og registreret udrykningskøretøj."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Kravene i § 3 om godkendelse og registrering gælder ikke følgende køretøjer: 1) Motorkøretøjer, der tilhører politiet, og som normalt anvendes til kontrolkørsel og lignende formål og kun undtagelsesvis anvendes til udrykningskørsel. 2) Motorkøretøjer, der som led i en politimæssig opgave eskorteres af politiet under anvendelse af udrykning, hvis politiet efter en konkret sikkerhedsmæssig vurdering finder det nødvendigt, at også det pågældende køretøj fremføres med udrykningssignaler."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Motorkøretøjer, der er registreret som udrykningskøretøjer, skal være forsynet med en eller flere blå udrykningslygter, der opfylder bestemmelserne i bekendtgørelse om detailforskrifter for køretøjers indretning og udstyr. Stk. 2. Udrykningskøretøjer skal endvidere være forsynet med et eller flere udrykningshorn, der opfylder bestemmelserne i bekendtgørelse om detailforskrifter for køretøjers indretning og udstyr. Stk. 3. Lygtebroer med udrykningssignaler på motorkøretøjer, der tilhører politiet eller det statslige redningsberedskab, og som er godkendt til udrykningskørsel, kan afmonteres ved anden form for kørsel end udrykningskørsel. Stk. 4. Færdselsstyrelsen kan tillade, at supplerende lydsignaler anvendes i særlige situationer."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Motorkøretøjer, der af politiet anvendes til kontrolkørsel og lignende formål, og som kun lejlighedsvis anvendes til udrykningskørsel, kan udstyres med udrykningssignaler."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Udrykningslygter skal anvendes under udrykningskørsel. Udrykningslygter kan tillige anvendes under standsning ved uheldssted eller lignende. Stk. 2. Udrykningshorn skal anvendes under udrykningskørsel, medmindre anvendelse af udrykningslygter efter omstændighederne skønnes tilstrækkeligt til at advare andre trafikanter. Der må ikke anvendes forskellige udrykningshorn på samme tid under kørslen. Stk. 3. Uanset bestemmelserne i stk. 1 og 2 kan anvendelse af udrykningslygter og udrykningshorn undlades ved udrykningskørsel med motorkøretøj tilhørende politiet og militærpolitiet, hvis sådan undladelse skønnes nødvendig af hensyn til formålet med udrykningskørslen, herunder som følge af taktiske overvejelser m.v., og hvis omstændighederne i øvrigt, herunder færdselssikkerhedsmæssige forhold, ikke taler væsentligt imod. Ved kørsel med sådanne køretøjer, kan der endvidere gøres ganske kortvarig brug af udrykningshorn uden samtidig anvendelse af udrykningslygter, f.eks. i forbindelse med standsning af andet køretøj. Stk. 4. Udrykningssignaler må, bortset fra ved reparation og afprøvning, i øvrigt ikke anvendes."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Udrykningskørsel skal ske under iagttagelse af færdselslovens regler. Stk. 2. I tilfælde, hvor det skønnes påtrængende nødvendigt og forsvarligt efter en afvejning mellem formålet med udrykningskørslen og den færdselssikkerhedsmæssige risiko ved kørslen, kan føreren af motorkøretøjet, hvis der udvises ganske særlig forsigtighed, undlade at følge reglerne i færdselslovens 1) § 4, stk. 1, om at efterkomme de anvisninger for færdslen, som gives ved færdselstavler, afmærkning på kørebane eller cykelsti, signalanlæg, m.v., 2) kapitel 4 om færdselsregler for kørende, 3) kapitel 5 om hastighed, og 4) kapitel 6 om særlige regler for færdsel på motorvej og motortrafikvej. Stk. 3. Uanset stk. 2 skal føreren altid efterkomme de anvisninger for færdslen, som gives af politiet eller andre, som er bemyndiget til at regulere færdslen. Føreren skal endvidere altid efterkomme signaler eller andre anvisninger for færdslen ved jernbaneoverkørsler og broer. Stk. 4. Ved fremkørsel i lysreguleret kryds mod rødt eller gult lys skal føreren nedsætte hastigheden så meget, at der straks kan standses for eventuel tværgående trafik. Stk. 5. Anvendelse af udrykningssignal fritager ikke føreren for pligten til at optræde hensynsfuldt og udvise agtpågivenhed over for andre trafikanter."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Når betingelserne i § 1, stk. 1, nr. 1, er opfyldt, kan uniformeret politipersonale udføre udrykningskørsel på speed pedelecs, jf. bekendtgørelse om forsøgsordning for speed pedelecs, og cykler. Stk. 2. Udrykningssignaler anvendes ikke under udrykningskørsel på speed pedelecs og cykler. Stk. 3. § 8, stk. 2, nr. 1-3, stk. 3 og 4, finder tilsvarende anvendelse under udrykningskørsel på speed pedelecs og cykler. Stk. 4. Under de i § 8, stk. 2, nævnte betingelser kan føreren under udrykningskørsel på speed pedelec og cykel undlade at følge reglerne i færdselslovens kapitel 7 om særlige regler for cykler."
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Politiet kan foretage udrykningskørsel, når det skønnes nødvendigt af hensyn til politiets øvelses- og uddannelsesaktiviteter. Stk. 2. Rigspolitiet skal udarbejde retningslinjer for kørsel efter stk. 1 og sikre, at kørsel efter stk. 1 sker i overensstemmelse hermed."
    },
    {
      "provision_ref": "8:11",
      "chapter": "8",
      "section": "11",
      "content": "§ 11. Politipersonale kan i forbindelse med kørsel i eller på motorkøretøj tilhørende politiet, når kørslen ikke udgør udrykningskørsel efter § 1, stk. 1, undlade at følge de i stk. 2 nævnte regler i færdselsloven, hvis undladelsen skønnes nødvendig med henblik på effektiv varetagelse af påtrængende politimæssige opgaver eller lignende, herunder med henblik på forebyggende patruljering, opretholdelse af den offentlige orden m.v., og hvis færdselssikkerhedsmæssige forhold eller omstændighederne i øvrigt ikke taler væsentligt imod. Stk. 2. Politipersonale kan i forbindelse med kørsel efter stk. 1 undlade at følge reglerne i færdselslovens 1) § 4, stk. 1, om at efterkomme de anvisninger for færdslen, som gives ved færdselstavler, afmærkning på kørebane eller cykelsti, signalanlæg, m.v., 2) § 14 om anvendelse af vejens forskellige baner, § 15, stk. 1 og 2, om placeringen på vejen og § 16, stk. 1, om svingning og 3) § 52, stk. 2, om motorcyklisters anvendelse af fortov eller gangsti. Stk. 3. Politipersonale kan i forbindelse med kørsel på speed pedelecs og cykler, der ikke udgør udrykningskørsel efter § 1, stk. 1, undlade at følge reglerne i færdselslovens kapitel 7 om særlige regler for cykler, hvis betingelserne i stk. 1 er opfyldt. Stk. 4. I forbindelse med kørsel efter stk. 1 og 3 skal føreren udvise ganske særlig forsigtighed."
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Færdselsstyrelsen kan dispensere fra § 2, stk. 3, § 3, stk. 1, og § 5, stk. 1-3, i denne bekendtgørelse, når ganske særlige forhold gør sig gældende."
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Overtrædelse af § 1, § 3, stk. 1, § 7, stk. 1, 1. pkt., stk. 2 og 4, § 8, stk. 3-5, § 9, stk. 3, og § 11, stk. 4, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:14",
      "chapter": "11",
      "section": "14",
      "content": "§ 14. Bekendtgørelsen træder i kraft den 1. juli 2024. Stk. 2. Bekendtgørelse nr. 154 af 25. februar 2009 om udrykningskørsel m.v. ophæves. Stk. 3. Tilladelse udstedt af Færdselsstyrelsen i medfør af § 4, stk. 2, og § 5, stk. 2, 2. pkt., i bekendtgørelse nr. 154 af 25. februar 2009 om udrykningskørsel m.v., forbliver gyldig enten indtil tilladelsens udløbsdato, eller hvis tilladelsen ikke har en udløbsdato frem til og med den 30. juni 2029, medmindre tilladelsen forinden er tilbagekaldt af Færdselsstyrelsen."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udrykningskørsel må kun foretages, når det skønnes nødvendigt af hensyn til 1) politi- og militærpolitimæssige opgaver, 2) personredning, 3) brand- og redningsopgaver, 4) forureningsuheld, 5) færdselsuheld, 6) beskyttelse af militæraktiver, 7) særlige personbefordringsopgaver, når tungtvejende sikkerhedsmæssige hensyn gør sig gældende, eller 8) afværgelse af omfattende skader i øvrigt. Stk. 2. Udrykningskørslen skal afsluttes, når betingelserne for at foretage udrykningskørsel efter stk. 1 ikke længere er opfyldt.",
      "valid_from": "2024-05-31",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Udrykningskørsel må foretages af 1) politiet, 2) forsvaret, 3) det statslige og kommunale redningsberedskab, 4) det regionale sundhedsberedskab, 5) kriminalforsorgen og 6) anden offentlig myndighed, der efter § 1, stk. 1, foretager udrykningskørsel som led i varetagelsen af myndighedens opgaver. Stk. 2. Uanset stk. 1 kan fysiske og juridiske personer, der har indgået aftale om varetagelse af opgaver omfattet af § 1, stk. 1, nr. 2-5 og 8, foretage udrykningskørsel, når ordregiveren har udstedt en erklæring om opgavevaretagelsen på en særlig blanket udarbejdet af Færdselsstyrelsen. Den der varetager udrykningsopgaven skal sikre, at føreren af udrykningskøretøjet er underlagt instruks om udrykningskørslen. Stk. 3. Uanset stk. 1 kan Færdselsstyrelsen give tilladelse til, at fysiske eller juridiske personer, der udfører opgaver omfattet af § 1, stk. 1, nr. 2, kan foretage udrykningskørsel med ambulance i op til 2 år, når følgende betingelser er opfyldt på ansøgningstidspunktet: 1) Opgaven følger af anden lovgivning eller er pålagt som et vilkår i en offentlig myndigheds afgørelse. 2) Behovet for at foretage udrykningskørsel er dokumenteret.",
      "valid_from": "2024-05-31",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Et motorkøretøj skal for at kunne foretage udrykningskørsel være godkendt hertil af en synsvirksomhed og være registreret som udrykningskøretøj, jf. dog § 4. Stk. 2. Ved godkendelse af et motorkøretøj, som skal foretage udrykningskørsel på baggrund af den erklæring, som er nævnt i § 2, stk. 2, skal erklæringen fremvises til synsvirksomheden. Stk. 3. Ved godkendelse af et motorkøretøj, som skal foretage udrykningskørsel på baggrund af den tilladelse, som er nævnt i § 2, stk. 3, skal tilladelsen fremvises til synsvirksomheden. Stk. 4. Motorkøretøjer, der tilhører forsvaret, godkendes af Forsvarsministeriets Materiel- og Indkøbsstyrelse, jf. lov om godkendelse og syn af køretøjer. Stk. 5. Et køretøj kan endvidere typegodkendes til ambulancekørsel. Stk. 6. Uanset stk. 1 kan en dansk og en udenlandsk udrykningsaktør foretage udrykningskørsel i et udenlandsk godkendt og registreret udrykningskøretøj.",
      "valid_from": "2024-05-31",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Kravene i § 3 om godkendelse og registrering gælder ikke følgende køretøjer: 1) Motorkøretøjer, der tilhører politiet, og som normalt anvendes til kontrolkørsel og lignende formål og kun undtagelsesvis anvendes til udrykningskørsel. 2) Motorkøretøjer, der som led i en politimæssig opgave eskorteres af politiet under anvendelse af udrykning, hvis politiet efter en konkret sikkerhedsmæssig vurdering finder det nødvendigt, at også det pågældende køretøj fremføres med udrykningssignaler.",
      "valid_from": "2024-05-31",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Motorkøretøjer, der er registreret som udrykningskøretøjer, skal være forsynet med en eller flere blå udrykningslygter, der opfylder bestemmelserne i bekendtgørelse om detailforskrifter for køretøjers indretning og udstyr. Stk. 2. Udrykningskøretøjer skal endvidere være forsynet med et eller flere udrykningshorn, der opfylder bestemmelserne i bekendtgørelse om detailforskrifter for køretøjers indretning og udstyr. Stk. 3. Lygtebroer med udrykningssignaler på motorkøretøjer, der tilhører politiet eller det statslige redningsberedskab, og som er godkendt til udrykningskørsel, kan afmonteres ved anden form for kørsel end udrykningskørsel. Stk. 4. Færdselsstyrelsen kan tillade, at supplerende lydsignaler anvendes i særlige situationer.",
      "valid_from": "2024-05-31",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Motorkøretøjer, der af politiet anvendes til kontrolkørsel og lignende formål, og som kun lejlighedsvis anvendes til udrykningskørsel, kan udstyres med udrykningssignaler.",
      "valid_from": "2024-05-31",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Udrykningslygter skal anvendes under udrykningskørsel. Udrykningslygter kan tillige anvendes under standsning ved uheldssted eller lignende. Stk. 2. Udrykningshorn skal anvendes under udrykningskørsel, medmindre anvendelse af udrykningslygter efter omstændighederne skønnes tilstrækkeligt til at advare andre trafikanter. Der må ikke anvendes forskellige udrykningshorn på samme tid under kørslen. Stk. 3. Uanset bestemmelserne i stk. 1 og 2 kan anvendelse af udrykningslygter og udrykningshorn undlades ved udrykningskørsel med motorkøretøj tilhørende politiet og militærpolitiet, hvis sådan undladelse skønnes nødvendig af hensyn til formålet med udrykningskørslen, herunder som følge af taktiske overvejelser m.v., og hvis omstændighederne i øvrigt, herunder færdselssikkerhedsmæssige forhold, ikke taler væsentligt imod. Ved kørsel med sådanne køretøjer, kan der endvidere gøres ganske kortvarig brug af udrykningshorn uden samtidig anvendelse af udrykningslygter, f.eks. i forbindelse med standsning af andet køretøj. Stk. 4. Udrykningssignaler må, bortset fra ved reparation og afprøvning, i øvrigt ikke anvendes.",
      "valid_from": "2024-05-31",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Udrykningskørsel skal ske under iagttagelse af færdselslovens regler. Stk. 2. I tilfælde, hvor det skønnes påtrængende nødvendigt og forsvarligt efter en afvejning mellem formålet med udrykningskørslen og den færdselssikkerhedsmæssige risiko ved kørslen, kan føreren af motorkøretøjet, hvis der udvises ganske særlig forsigtighed, undlade at følge reglerne i færdselslovens 1) § 4, stk. 1, om at efterkomme de anvisninger for færdslen, som gives ved færdselstavler, afmærkning på kørebane eller cykelsti, signalanlæg, m.v., 2) kapitel 4 om færdselsregler for kørende, 3) kapitel 5 om hastighed, og 4) kapitel 6 om særlige regler for færdsel på motorvej og motortrafikvej. Stk. 3. Uanset stk. 2 skal føreren altid efterkomme de anvisninger for færdslen, som gives af politiet eller andre, som er bemyndiget til at regulere færdslen. Føreren skal endvidere altid efterkomme signaler eller andre anvisninger for færdslen ved jernbaneoverkørsler og broer. Stk. 4. Ved fremkørsel i lysreguleret kryds mod rødt eller gult lys skal føreren nedsætte hastigheden så meget, at der straks kan standses for eventuel tværgående trafik. Stk. 5. Anvendelse af udrykningssignal fritager ikke føreren for pligten til at optræde hensynsfuldt og udvise agtpågivenhed over for andre trafikanter.",
      "valid_from": "2024-05-31",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Når betingelserne i § 1, stk. 1, nr. 1, er opfyldt, kan uniformeret politipersonale udføre udrykningskørsel på speed pedelecs, jf. bekendtgørelse om forsøgsordning for speed pedelecs, og cykler. Stk. 2. Udrykningssignaler anvendes ikke under udrykningskørsel på speed pedelecs og cykler. Stk. 3. § 8, stk. 2, nr. 1-3, stk. 3 og 4, finder tilsvarende anvendelse under udrykningskørsel på speed pedelecs og cykler. Stk. 4. Under de i § 8, stk. 2, nævnte betingelser kan føreren under udrykningskørsel på speed pedelec og cykel undlade at følge reglerne i færdselslovens kapitel 7 om særlige regler for cykler.",
      "valid_from": "2024-05-31",
      "valid_to": null
    },
    {
      "provision_ref": "7:10",
      "chapter": "7",
      "section": "10",
      "content": "§ 10. Politiet kan foretage udrykningskørsel, når det skønnes nødvendigt af hensyn til politiets øvelses- og uddannelsesaktiviteter. Stk. 2. Rigspolitiet skal udarbejde retningslinjer for kørsel efter stk. 1 og sikre, at kørsel efter stk. 1 sker i overensstemmelse hermed.",
      "valid_from": "2024-05-31",
      "valid_to": null
    },
    {
      "provision_ref": "8:11",
      "chapter": "8",
      "section": "11",
      "content": "§ 11. Politipersonale kan i forbindelse med kørsel i eller på motorkøretøj tilhørende politiet, når kørslen ikke udgør udrykningskørsel efter § 1, stk. 1, undlade at følge de i stk. 2 nævnte regler i færdselsloven, hvis undladelsen skønnes nødvendig med henblik på effektiv varetagelse af påtrængende politimæssige opgaver eller lignende, herunder med henblik på forebyggende patruljering, opretholdelse af den offentlige orden m.v., og hvis færdselssikkerhedsmæssige forhold eller omstændighederne i øvrigt ikke taler væsentligt imod. Stk. 2. Politipersonale kan i forbindelse med kørsel efter stk. 1 undlade at følge reglerne i færdselslovens 1) § 4, stk. 1, om at efterkomme de anvisninger for færdslen, som gives ved færdselstavler, afmærkning på kørebane eller cykelsti, signalanlæg, m.v., 2) § 14 om anvendelse af vejens forskellige baner, § 15, stk. 1 og 2, om placeringen på vejen og § 16, stk. 1, om svingning og 3) § 52, stk. 2, om motorcyklisters anvendelse af fortov eller gangsti. Stk. 3. Politipersonale kan i forbindelse med kørsel på speed pedelecs og cykler, der ikke udgør udrykningskørsel efter § 1, stk. 1, undlade at følge reglerne i færdselslovens kapitel 7 om særlige regler for cykler, hvis betingelserne i stk. 1 er opfyldt. Stk. 4. I forbindelse med kørsel efter stk. 1 og 3 skal føreren udvise ganske særlig forsigtighed.",
      "valid_from": "2024-05-31",
      "valid_to": null
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Færdselsstyrelsen kan dispensere fra § 2, stk. 3, § 3, stk. 1, og § 5, stk. 1-3, i denne bekendtgørelse, når ganske særlige forhold gør sig gældende.",
      "valid_from": "2024-05-31",
      "valid_to": null
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Overtrædelse af § 1, § 3, stk. 1, § 7, stk. 1, 1. pkt., stk. 2 og 4, § 8, stk. 3-5, § 9, stk. 3, og § 11, stk. 4, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-05-31",
      "valid_to": null
    },
    {
      "provision_ref": "11:14",
      "chapter": "11",
      "section": "14",
      "content": "§ 14. Bekendtgørelsen træder i kraft den 1. juli 2024. Stk. 2. Bekendtgørelse nr. 154 af 25. februar 2009 om udrykningskørsel m.v. ophæves. Stk. 3. Tilladelse udstedt af Færdselsstyrelsen i medfør af § 4, stk. 2, og § 5, stk. 2, 2. pkt., i bekendtgørelse nr. 154 af 25. februar 2009 om udrykningskørsel m.v., forbliver gyldig enten indtil tilladelsens udløbsdato, eller hvis tilladelsen ikke har en udløbsdato frem til og med den 30. juni 2029, medmindre tilladelsen forinden er tilbagekaldt af Færdselsstyrelsen.",
      "valid_from": "2024-05-31",
      "valid_to": null
    }
  ],
  "definitions": []
}
