{
  "id": "2025:1638",
  "type": "statute",
  "title": "Lov om ændring af lov om kapitalmarkeder, lov om finansiel virksomhed, lov om investeringsforeninger m.v. og forskellige andre love (Ophævelse af national prospektgrænse, delvis ophævelse af forbud mod aktieklasser i finansielle virksomheder, forsikringsselskaber og fondsmæglerselskaber, ændring af offentliggørelseskrav ved optagelse til handel på en multilateral handelsfacilitet, styrkelse af Finanstilsynets uafhængighed m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-12-16",
  "url": "https://www.retsinformation.dk/eli/lta/2025/1638/xml",
  "description": "Retsinformation source. DocumentId=CQ003451; AccessionNumber=A20250163830; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "3a:11",
      "chapter": "3a",
      "section": "11",
      "content": "§ 11. Et aktieselskab med en struktur med aktier med flere stemmer (MVS-struktur), hvis aktier handles eller skal handles på et SMV-vækstmarked, skal efter indførelse af en MVS-struktur i overensstemmelse med de selskabsretlige regler medtage de i § 13 nævnte oplysninger i det prospekt, der er nævnt i artikel 6 i Europa-Parlamentets og Rådets forordning om det prospekt, der skal offentliggøres, når værdipapirer udbydes til offentligheden eller optages til handel på et reguleret marked og det vækstorienterede EU-udstedelsesprospekt, der er nævnt i forordningens artikel 15 a. Tilsvarende gælder i forhold til det optagelsesdokument, der er nævnt i artikel 33, stk. 3, litra c, i Europa-Parlamentets og Rådets direktiv om markeder for finansielle instrumenter."
    },
    {
      "provision_ref": "3a:12",
      "chapter": "3a",
      "section": "12",
      "content": "§ 12. Et aktieselskab med en struktur med aktier med flere stemmer (MVS-struktur), hvis aktier efter aktieselskabets anmodning handles eller skal handles på en multilateral handelsfacilitet (MHF), der ikke er registreret som et SMV-vækstmarked, skal efter indførelse af en MVS-struktur i overensstemmelse med de selskabsretlige regler medtage de i § 13 nævnte oplysninger i det prospekt, der er nævnt i artikel 6 i Europa-Parlamentets og Rådets forordning om det prospekt, der skal offentliggøres, når værdipapirer udbydes til offentligheden eller optages til handel på et reguleret marked og det vækstorienterede EU-udstedelsesprospekt, der er nævnt i forordningens artikel 15 a. Tilsvarende gælder i forhold til det optagelsesdokument, der kræves i henhold til national ret eller den relevante multilaterale handelsfacilitets (MHF’ens) regler, i tilfælde, hvor selskabet offentliggør et sådant prospekt eller dokument."
    },
    {
      "provision_ref": "3a:13",
      "chapter": "3a",
      "section": "13",
      "content": "§ 13. De oplysninger, der er nævnt i §§ 11 og 12, skal være detaljerede oplysninger om følgende: 1) Aktieselskabets aktiestruktur med en angivelse af de forskellige aktieklasser, herunder aktier, der ikke er optaget til handel, og oplysninger for hver aktieklasse om a) de rettigheder og forpligtelser, der knytter sig til aktierne i den pågældende klasse, b) den procentdel af den samlede aktiekapital eller af det samlede antal aktier, som aktierne i den pågældende klasse udgør, og c) det samlede antal stemmer, som aktierne i den pågældende klasse udgør. 2) Enhver begrænsning ved overdragelse af aktier, herunder aftaler mellem aktionærer, som selskabet har kendskab til, og som kan medføre sådanne begrænsninger. 3) Enhver begrænsning i aktiers stemmerettigheder, herunder aftaler mellem aktionærer, som selskabet har kendskab til, og som kan medføre sådanne begrænsninger. 4) Identiteten, hvis aktieselskabet har kendskab til den, af de aktionærer, der besidder aktier med flere stemmer (MVS), der udgør mere end 5 pct. af stemmerettighederne for alle aktier i selskabet, og af de fysiske personer eller juridiske enheder, der har ret til at udøve stemmerettigheder på vegne af disse aktionærer, når det er relevant. Er de aktionærer eller personer, der har ret til at udøve stemmerettigheder på aktionærernes vegne, fysiske personer, kræver offentliggørelse af deres identitet kun formidling af deres navne."
    },
    {
      "provision_ref": "3a:14",
      "chapter": "3a",
      "section": "14",
      "content": "§ 14. Et aktieselskab med en struktur med aktier med flere stemmer (MVS-struktur), hvis aktier handles eller skal handles på en multilateral handelsfacilitet (MHF), herunder på et SMV-vækstmarked, skal underrette den relevante markedsoperatør om eksistensen af MVS-strukturen."
    },
    {
      "provision_ref": "76a",
      "section": "76a",
      "content": "§ 76 a. Ved aktiers optagelse til handel skal en operatør af et reguleret marked stille krav om, at den forventede markedsværdi for det selskab, hvis aktier der ansøges om optagelse til handel af, eller, hvis denne værdi ikke kan anslås, dette selskabs egenkapital, herunder resultatet, fra det seneste regnskabsår, skal være på mindst 1 mio. euro. Stk. 2. Stk. 1 finder ikke anvendelse på optagelse til handel af aktier, der er fungible med aktier, der allerede er optaget til handel. Stk. 3. En operatør af et reguleret marked skal i tillæg til kravet i stk. 1 stille krav om, at mindst 10 pct. af den tegnede kapital, som den aktieklasse, der er omfattet af ansøgningen om optagelse til handel, repræsenterer, er ejet af offentligheden på tidspunktet for optagelse til handel. Stk. 4. Ansøges der om optagelse til handel af aktier, der er fungible med aktier, der allerede er optaget til handel, vurderer operatøren af det regulerede marked for at opfylde kravet i stk. 3, om der er en tilstrækkelig spredning af aktier i offentligheden i forbindelse med alle udstedte aktier og ikke kun i forbindelse med de aktier, der er fungible med aktier, der allerede er optaget til handel."
    },
    {
      "provision_ref": "92a",
      "section": "92a",
      "content": "§ 92 a. En operatør af en multilateral handelsfacilitet (MHF) skal klart identificere aktieselskaber med strukturer med aktier med flere stemmer (MVS-strukturer), der er optaget til handel på den pågældende multilaterale handelsfacilitet (MHF), som aktieselskaber med en sådan struktur."
    },
    {
      "provision_ref": "96a",
      "section": "96a",
      "content": "§ 96 a. En operatør af en multilateral handelsfacilitet (MHF) må ikke afvise optagelse til handel af et aktieselskabs aktier med den begrundelse, at selskabet har indført en struktur med aktier med flere stemmer (MVS-struktur) i overensstemmelse med de selskabsretlige regler herom."
    },
    {
      "provision_ref": "113",
      "section": "113",
      "content": "§ 113. Et finansielt instrument fra en udsteder, der er optaget til handel på et bestemt SMV-vækstmarked, kan kun handles på en anden markedsplads, hvis udstederen er blevet informeret herom og ikke har gjort indsigelse. Er den anden markedsplads et SMV-vækstmarked, er udstederen hverken underlagt forpligtelser i forbindelse med god selskabsledelse eller oplysningskrav indledningsvis, løbende eller på ad hoc-basis med hensyn til dette andet SMV-vækstmarked. Er den anden markedsplads ikke et SMV-vækstmarked, skal udstederen informeres om enhver forpligtelse, som udstederen vil blive underlagt i forbindelse med god selskabsledelse eller oplysningskrav indledningsvis, løbende eller på ad hoc-basis med hensyn til denne anden markedsplads."
    },
    {
      "provision_ref": "125",
      "section": "125",
      "content": "§ 125. Et finansielt konglomerat, jf. § 307 b, skal opfylde et supplerende kapitalkrav. Stk. 2. Det supplerende kapitalkrav og kapital til dækning heraf opgøres kvartalsvis, og resultatet af opgørelsen indberettes til Finanstilsynet. Stk. 3. I finansielle konglomerater finder § 124, stk. 1, med de fornødne tilpasninger anvendelse for det supplerende kapitalkrav. Den øverste modervirksomhed i konglomeratet påser overholdelsen af denne bestemmelse. Stk. 4. Opfylder et finansielt konglomerat ikke det supplerende kapitalkrav, eller er der sandsynlighed for, at kravet ikke bliver opfyldt, kan Finanstilsynet påbyde modervirksomheden i konglomeratet at begrænse udlodning. Udlodningsbegrænsninger omfatter handlingerne nævnt i § 125 b, stk. 5. Stk. 5. Opfylder et finansielt konglomerat ikke det supplerende kapitalkrav, finder § 125 c og § 125 d, stk. 1, med de fornødne tilpasninger anvendelse. Den øverste modervirksomhed i konglomeratet påser overholdelsen af denne bestemmelse. Stk. 6. Finanstilsynet fastsætter nærmere regler for opgørelse af det supplerende kapitalkrav, jf. stk. 1, og kapital til dækning heraf."
    },
    {
      "provision_ref": "18b:307b",
      "chapter": "18b",
      "section": "307b",
      "content": "§ 307 b. Finanstilsynet udpeger en gang årligt de koncerner, der er finansielle konglomerater, jf. stk. 2. Stk. 2. En koncern udpeges som et finansielt konglomerat, hvis følgende betingelser er opfyldt: 1) Koncernen ledes af en finansiel virksomhed som defineret i § 5, stk. 1, nr. 1, litra a eller b. 2) Mindst én af dattervirksomhederne i koncernen er et forsikringsselskab, et genforsikringsselskab eller et forsikringsholdingselskab. 3) De konsoliderede aktiviteter i enhederne i koncernen inden for henholdsvis forsikringssektoren og bank- og investeringsservicesektoren anses for at være væsentlige, jf. stk. 3. Stk. 3. Finanstilsynet fastsætter nærmere regler for, hvornår de konsoliderede aktiviteter i stk. 2, nr. 3, anses for at være væsentlige."
    },
    {
      "provision_ref": "356a",
      "section": "356a",
      "content": "§ 356 a. Medlemmer af Finanstilsynets direktion, som har ansvar for tilsyn med institutter efter Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutter og investeringsselskaber, må ikke fortsætte i deres stilling i mere end 14 år."
    },
    {
      "provision_ref": "356b",
      "section": "356b",
      "content": "§ 356 b. Finanstilsynets ansatte, som fører tilsyn med eller har ansvar for tilsyn med institutter efter Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutter og investeringsselskaber, må ikke handle med finansielle instrumenter, der er udstedt af eller baseret på de virksomheder, der er under tilsyn af Finanstilsynet, og virksomhedernes direkte eller indirekte moderselskaber, datterselskaber eller tilknyttede selskaber. Stk. 2. Stk. 1 finder ikke anvendelse på 1) finansielle instrumenter, der forvaltes af tredjeparter, forudsat at indehaverne af disse instrumenter er afskåret fra at gribe ind i forvaltningen af porteføljen, eller 2) investeringer i kollektive investeringsordninger. Stk. 3. Finanstilsynets ansatte, jf. stk. 1, skal forud for ansættelsen eller udpegelsen og efterfølgende en gang om året udfylde en erklæring, der indeholder oplysninger om deres besiddelser i form af aktier, værdipapirer, obligationer, investeringsforeninger, investeringsfonde, blandede fonde, hedgefonde og børshandlede fonde. Stk. 4. Finanstilsynet kan kræve, at ansatte, jf. stk. 1, som på tidspunktet for ansættelsen eller udpegelsen eller senere ejer finansielle instrumenter, der kan give anledning til interessekonflikter, inden for en rimelig tidshorisont sælger eller afhænder sådanne finansielle instrumenter. Stk. 5. Finanstilsynet kan tillade, at ansatte, jf. stk. 1, sælger eller afhænder finansielle instrumenter, som de ejede på tidspunktet for ansættelsen eller udpegelsen, uden at det er et brud på handelsforbuddet i stk. 1."
    },
    {
      "provision_ref": "356c",
      "section": "356c",
      "content": "§ 356 c. Finanstilsynets ansatte, som fører tilsyn med eller har ansvar for tilsyn med institutter efter Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutter og investeringsselskaber, må ikke i en karensperiode lade sig ansætte af eller acceptere nogen form for kontrakt om levering af erhvervsmæssige tjenesteydelser med institutter, hvor den ansatte har været direkte involveret i tilsyn eller beslutningstagning, herunder virksomhedernes direkte eller indirekte moderselskaber, datterselskaber eller tilknyttede selskaber. Tilsvarende gælder ansættelse i enheder, der udøver lobby- og fortalervirksomhed rettet mod Finanstilsynet vedrørende spørgsmål, som den ansatte var ansvarlig for under sin ansættelse eller i sin embedsperiode. Stk. 2. Erhvervsministeren fastsætter nærmere regler om karensperioder, jf. stk. 1, herunder om begyndelsestidspunkt og varighed."
    },
    {
      "provision_ref": "246a",
      "section": "246a",
      "content": "§ 246 a. Finanstilsynet kan udstede advarsler for at informere offentligheden om, at udstedersponsorerede analyser ikke er udarbejdet i overensstemmelse med EU-adfærdskodekset for udstedersponsorerede analyser. Det gælder, hvor analyser, der er betegnet som udstedersponsorerede analyser, og som distribueres af et investeringsselskab, ikke er udarbejdet i overensstemmelse med EU-adfærdskodekset for udstedersponsorerede analyser."
    },
    {
      "provision_ref": "98",
      "section": "98",
      "content": "§ 98. En forvalter af alternative investeringsfonde med registreret hjemsted i Danmark, der ønsker at markedsføre andele i de i § 97 nævnte fonde til professionelle investorer i Danmark, et land inden for Den Europæiske Union eller et land, som Unionen har indgået aftale med på det finansielle område, skal opfylde alle krav i denne lov og regler udstedt i medfør heraf med undtagelse af reglerne i kapitel 13 og 14. Derudover skal følgende betingelser være opfyldt: 1) Der skal være indgået passende samarbejdsaftaler mellem Finanstilsynet og de kompetente myndigheder i landet, hvor den alternative investeringsfond, jf. § 97, nr. 1, eller masterfonden for feederfonden, jf. § 97, nr. 2, har sit registrerede hjemsted, der lever op til internationale standarder, og som sætter Finanstilsynet i stand til at føre tilsyn med forvalteren i henhold til denne lov, herunder overvåge de systemiske risici. 2) Det tredjeland, hvor den alternative investeringsfond er etableret, må ikke være identificeret som et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme. 3) Det tredjeland, hvor den alternative investeringsfond er etableret, skal have indgået en aftale med Danmark og med alle de lande i Den Europæiske Union og lande, som Unionen har indgået aftale med på det finansielle område, hvor den alternative investeringsfond planlægges markedsført, som overholder standarderne i artikel 26 i Organisationen for Økonomisk Samarbejde og Udviklings modelbeskatningsoverenskomst vedrørende indkomst og formue, og som sikrer en effektiv udveksling af oplysninger om skatteforhold, herunder oplysninger i relation til multilaterale skatteaftaler, og tredjelandet er ikke nævnt i bilag I til Rådets konklusioner om den reviderede EU-liste over ikkesamarbejdsvillige skattejurisdiktioner."
    },
    {
      "provision_ref": "117",
      "section": "117",
      "content": "§ 117. Det er en forudsætning for, at Finanstilsynet kan meddele tilladelse til at forvalte alternative investeringsfonde til forvaltere med registreret hjemsted i et tredjeland, at følgende betingelser er opfyldt: 1) Der skal være indgået passende samarbejdsaftaler mellem Finanstilsynet, de kompetente myndigheder i de berørte alternative investeringsfondes hjemlande og tilsynsmyndighederne i det land, hvor forvalteren har sit registrerede hjemsted, der sikrer en effektiv udveksling af oplysninger, og som sætter Finanstilsynet i stand til at føre tilsyn med forvalteren i henhold til denne lov, herunder overvåge de systemiske risici. 2) Det tredjeland, hvor forvalteren har sit registrerede hjemsted, må ikke være identificeret som værende et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme. 3) Det tredjeland, hvor forvalteren har sit registrerede hjemsted, skal have indgået en aftale med Danmark, som overholder standarderne i artikel 26 i Organisationen for Økonomisk Samarbejde og Udviklings modelbeskatningsoverenskomst vedrørende indkomst og formue, og som sikrer en effektiv udveksling af oplysninger om skatteforhold, herunder oplysninger i relation til multilaterale skatteaftaler, og tredjelandet er ikke nævnt i bilag I til Rådets konklusioner om den reviderede EU-liste over ikkesamarbejdsvillige skattejurisdiktioner. 4) Finanstilsynets tilsynsopgaver ifølge denne lov forhindres hverken af et tredjelands love eller administrative bestemmelser, som forvalteren er underlagt, eller af begrænsninger i de tilsyns- og undersøgelsesbeføjelser, som gælder for det pågældende tredjelands tilsynsmyndigheder. Stk. 2. Identificeres det tredjeland, hvor en forvalter med tilladelse efter stk. 1 har sit registrerede hjemsted, som et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme, jf. stk. 1, nr. 2, eller tilføjes det til bilag I til Rådets konklusioner om den reviderede EU-liste over ikkesamarbejdsvillige skattejurisdiktioner, jf. stk. 1, nr. 3, efter meddelelse af tilladelse, skal forvalteren inden for en passende frist træffe de foranstaltninger, der er nødvendige for at rette op på situationen, for så vidt angår de alternative investeringsfonde, den forvalter, under behørig hensyntagen til investorernes interesser. Denne frist må ikke være længere end 2 år."
    },
    {
      "provision_ref": "128",
      "section": "128",
      "content": "§ 128. En forvalter af alternative investeringsfonde med registreret hjemsted i et tredjeland, som har fået tildelt Danmark som referenceland, og som har fået tilladelse til at forvalte alternative investeringsfonde i henhold til § 11, jf. § 116, der ønsker at markedsføre andele i en alternativ investeringsfond, som forvalteren forvalter, til professionelle investorer i Danmark eller et andet land inden for Den Europæiske Union eller et land, som Unionen har indgået aftale med på det finansielle område, skal indgive en skriftlig anmeldelse herom til Finanstilsynet for hver alternativ investeringsfond, som forvalteren planlægger at markedsføre. Anmeldelsen skal udfærdiges på et sprog, der er gængs i den internationale finansverden. Stk. 2. Er den alternative investeringsfond, som forvalteren ønsker at markedsføre i henhold til stk. 1, fra et tredjeland, skal følgende betingelser være opfyldt: 1) Der skal være indgået passende samarbejdsaftaler mellem Finanstilsynet og de kompetente myndigheder i landet, hvor den alternative investeringsfond er etableret, der lever op til internationale standarder, og som sætter Finanstilsynet i stand til at føre tilsyn med forvalteren i henhold til denne lov, herunder overvåge de systemiske risici. 2) Det tredjeland, hvor den alternative investeringsfond er etableret, må ikke være identificeret som værende et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme. 3) Det tredjeland, hvor den alternative investeringsfond er etableret, skal have indgået en aftale med Danmark og med alle de lande i Den Europæiske Union og lande, som Unionen har indgået aftale med på det finansielle område, hvor den alternative investeringsfond planlægges markedsført, som overholder standarderne i artikel 26 i Organisationen for Økonomisk Samarbejde og Udviklings modelbeskatningsoverenskomst vedrørende indkomst og formue, og som sikrer en effektiv udveksling af oplysninger om skatteforhold, herunder oplysninger i relation til multilaterale skatteaftaler, og tredjelandet er ikke nævnt i bilag I til Rådets konklusioner om den reviderede EU-liste over ikkesamarbejdsvillige skattejurisdiktioner. Stk. 3. Ønsker forvalteren at markedsføre en alternativ investeringsfond i Danmark efter stk. 1, skal forvalteren vedlægge følgende dokumentation og oplysninger: 1) En anmeldelse, der er vedlagt en driftsplan med en entydig identifikation af de alternative investeringsfonde, som forvalteren planlægger at markedsføre, og oplysning om, hvor fondene er etableret. 2) Hver fonds regler eller vedtægter. 3) Angivelse af hver fonds depositar. 4) En beskrivelse af de fonde, som er tilgængelige for investorer. 5) Oplysninger om, hvor masterfonden er etableret, hvis en af fondene er en feederfond. 6) Eventuelle yderligere oplysninger, jf. § 62, stk. 1, om hver fond, som forvalteren har til hensigt at markedsføre. 7) Hvor det er relevant, oplysninger om de foranstaltninger, der er truffet for at forhindre, at andele i fonden markedsføres til detailinvestorer, også når forvalteren benytter uafhængige enheder til at levere investeringsydelser i forbindelse med fonden. Stk. 4. Senest 20 arbejdsdage efter at have modtaget en fyldestgørende anmeldelse om markedsføring i Danmark i henhold til stk. 1 skal Finanstilsynet give forvalteren meddelelse om, hvorvidt forvalteren kan påbegynde markedsføring af den eller de alternative investeringsfonde i Danmark. Afslag på markedsføring må kun meddeles, hvis forvalterens forvaltning af den alternative investeringsfond ikke er i overensstemmelse med denne lov og regler udstedt i medfør heraf, eller hvis forvalteren i øvrigt ikke overholder denne lov og regler udstedt i medfør heraf. Forvalteren kan påbegynde markedsføring af den alternative investeringsfond i Danmark fra den dato, hvor Finanstilsynet har underrettet forvalteren om, at markedsføring kan påbegyndes. Stk. 5. Finanstilsynet skal underrette Den Europæiske Værdipapir- og Markedstilsynsmyndighed om, at forvalteren har fået tilladelse til at markedsføre andele i den alternative investeringsfond i Danmark. Er fonden fra et land inden for Den Europæiske Union eller et land, som Unionen har indgået aftale med på det finansielle område, skal Finanstilsynet også underrette den alternative investeringsfonds kompetente myndigheder. Stk. 6. Ønskes den alternative investeringsfond markedsført i andre lande inden for Den Europæiske Union eller lande, som Unionen har indgået aftale med på det finansielle område, skal anmeldelsen efter stk. 1 vedlægges følgende dokumentation og oplysninger: 1) En anmeldelse, der er vedlagt en driftsplan med en entydig identifikation af de alternative investeringsfonde, som forvalteren planlægger at markedsføre, og oplysning om, hvor fondene er etableret. 2) Hver fonds regler eller vedtægter. 3) Angivelse af hver fonds depositar. 4) En beskrivelse af de fonde, som er tilgængelige for investorer. 5) Oplysninger om, hvor masterfonden er etableret, hvis en af fondene er en feederfond. 6) Eventuelle yderligere oplysninger, jf. § 62, stk. 1, om hver fond, som forvalteren har til hensigt at markedsføre. 7) Oplysninger om den eller de medlemsstater, hvor forvalteren har til hensigt at markedsføre andele til professionelle investorer for hver fond. 8) Oplysninger om de foranstaltninger, der er truffet for at markedsføre fonde, og eventuelle oplysninger om de foranstaltninger, der er truffet for at forhindre, at andele i hver fond markedsføres til detailinvestorer, også når forvalteren benytter uafhængige enheder til at levere investeringsydelser i forbindelse med fonden. Stk. 7. Senest 20 arbejdsdage efter at have modtaget en fyldestgørende anmeldelse om markedsføring i et land inden for Den Europæiske Union eller et land, som Unionen har indgået aftale med på det finansielle område, som opfylder betingelserne i stk. 6, skal Finanstilsynet fremsende anmeldelsen til de kompetente myndigheder i det land, hvor det er hensigten, at den alternative investeringsfond skal markedsføres. Finanstilsynet fremsender kun anmeldelsen, hvis forvalterens forvaltning af den alternative investeringsfond er i overensstemmelse med denne lov og regler udstedt i medfør heraf og forvalteren i øvrigt overholder denne lov og regler udstedt i medfør heraf. Finanstilsynet vedlægger en erklæring om, at forvalteren har tilladelse til at forvalte alternative investeringsfonde med en investeringsstrategi, som den pågældende alternative investeringsfond følger. Stk. 8. Når Finanstilsynet har sendt anmeldelsen til de kompetente myndigheder i værtslandet, jf. stk. 7, underretter Finanstilsynet straks forvalteren om fremsendelsen. Forvalteren kan påbegynde markedsføringen af den alternative investeringsfond i værtslandet efter at have modtaget denne underretning. Stk. 9. Finanstilsynet skal underrette Den Europæiske Værdipapir- og Markedstilsynsmyndighed om, at forvalteren kan påbegynde markedsføringen af andele i den alternative investeringsfond i værtslandet, jf. stk. 8. Er fonden fra et land inden for Den Europæiske Union eller et land, som Unionen har indgået aftale med på det finansielle område, skal Finanstilsynet også underrette den alternative investeringsfonds kompetente myndigheder. Stk. 10. Forvalteren skal skriftligt underrette Finanstilsynet, hvis der sker væsentlige ændringer i de oplysninger, der er afgivet i henhold til stk. 3 eller 6. For planlagte ændringer skal underretningen ske, senest 1 måned inden ændringerne iværksættes. Uforudsete ændringer skal meddeles Finanstilsynet, straks efter at ændringen har fundet sted. Stk. 11. Medfører de planlagte ændringer, at forvalterens forvaltning af den alternative investeringsfond ikke længere vil kunne overholde denne lov eller regler udstedt i medfør heraf, kan Finanstilsynet påbyde forvalteren, at denne ikke må iværksætte ændringerne. Finanstilsynet skal meddele forvalteren dette straks efter modtagelse af meddelelsen i stk. 10. Stk. 12. Iværksættes en planlagt ændring på trods af Finanstilsynets meddelelse efter stk. 11, eller hvis der har fundet en uforudset ændring sted, hvorved forvalterens forvaltning af den alternative investeringsfond ikke længere overholder denne lov eller regler udstedt i medfør heraf, eller hvis forvalteren på anden måde ikke længere overholder denne lov eller regler udstedt i medfør heraf, skal Finanstilsynet træffe de nødvendige foranstaltninger, herunder om nødvendigt forbyde markedsføring af den alternative investeringsfond eller inddrage forvalterens tilladelse til at forvalte alternative investeringsfonde, jf. § 17. Stk. 13. Er de meddelte ændringer ikke i strid med reglerne i denne lov eller regler udstedt i medfør af loven, underretter Finanstilsynet straks Den Europæiske Værdipapir- og Markedstilsynsmyndighed, hvis ændringerne vedrører ophør af markedsføring af visse alternative investeringsfonde eller markedsføring af yderligere fonde, og, hvis det er relevant, de kompetente myndigheder i de værtslande, hvor fondene markedsføres. Stk. 14. Finanstilsynet kan fastsætte nærmere regler om 1) formen for og indholdet af anmeldelser efter stk. 1 og 2) formen for den skriftlige underretning, som forvalteren skal indsende efter stk. 10."
    },
    {
      "provision_ref": "27n",
      "section": "27n",
      "content": "§ 27 n. Finanstilsynet er indsamlingsorgan for de oplysninger, der skal indsendes med henblik på at gøre dem tilgængelige på det fælles europæiske adgangspunkt (ESAP). Dette gælder for oplysninger, der skal indsendes i henhold til Europa-Parlamentets og Rådets forordning om bæredygtighedsrelaterede oplysninger i sektoren for finansielle tjenesteydelser. Stk. 2. Finanstilsynet er endvidere indsamlingsorgan for de oplysninger, der indsendes på frivillig basis med henblik på at gøre dem tilgængelige på det fælles europæiske adgangspunkt (ESAP), jf. artikel 3, stk. 1, i Europa-Parlamentets og Rådets forordning om oprettelse af et fælles europæisk adgangspunkt, som giver centraliseret adgang til offentligt tilgængelige oplysninger med relevans for finansielle tjenesteydelser, kapitalmarkeder og bæredygtighed."
    },
    {
      "provision_ref": "3a:8a",
      "chapter": "3a",
      "section": "8a",
      "content": "§ 8 a. Et pengeinstitut må ikke forskelsbehandle forbrugere med lovligt ophold i et land inden for Den Europæiske Union eller et land, som Unionen har indgået aftale med på det finansielle område, på grund af forbrugernes nationalitet eller bopæl eller en anden grund omhandlet i artikel 21 i Den Europæiske Unions charter om grundlæggende rettigheder, når forbrugerne ansøger om eller anvender en betalingskonto i et land inden for Den Europæiske Union eller et land, som Unionen har indgået aftale med på det finansielle område. Betingelserne for at have en basal betalingskonto må på ingen måde medføre forskelsbehandling."
    },
    {
      "provision_ref": "38b",
      "section": "38b",
      "content": "§ 38 b. Advokater skal ved behandling af betroede midler på en samleklientbankkonto indhente identitetsoplysninger på den eller de reelle ejere af midlerne, uanset om der ydes bistand m.v. omfattet af § 1, stk. 1, nr. 13. Stk. 2. Advokater skal endvidere ved behandling efter stk. 1 gennemføre rimelige foranstaltninger for at kontrollere den eller de reelle ejeres identitet, således at advokaten med sikkerhed ved, hvem den eller de reelle ejere af midlerne er, uanset om der ydes bistand m.v. omfattet af § 1, stk. 1, nr. 13. Stk. 3. Advokater skal ved behandling efter stk. 1 uden ugrundet ophold efter indbetalingen stille identitetsoplysninger og kopi af dokumenter, data eller oplysninger efter stk. 2 til rådighed for det pengeinstitut, hvori samleklientbankkontoen føres. I særlige tilfælde kan advokaten stille oplysninger efter 1. pkt. til rådighed for pengeinstituttet inden for rimelig tid efter indbetalingen, forudsat at advokaten uden ugrundet ophold giver pengeinstituttet skriftlig meddelelse med angivelse af forhold, der ligger til grund herfor."
    }
  ],
  "provision_versions": [
    {
      "provision_ref": "3a:11",
      "chapter": "3a",
      "section": "11",
      "content": "§ 11. Et aktieselskab med en struktur med aktier med flere stemmer (MVS-struktur), hvis aktier handles eller skal handles på et SMV-vækstmarked, skal efter indførelse af en MVS-struktur i overensstemmelse med de selskabsretlige regler medtage de i § 13 nævnte oplysninger i det prospekt, der er nævnt i artikel 6 i Europa-Parlamentets og Rådets forordning om det prospekt, der skal offentliggøres, når værdipapirer udbydes til offentligheden eller optages til handel på et reguleret marked og det vækstorienterede EU-udstedelsesprospekt, der er nævnt i forordningens artikel 15 a. Tilsvarende gælder i forhold til det optagelsesdokument, der er nævnt i artikel 33, stk. 3, litra c, i Europa-Parlamentets og Rådets direktiv om markeder for finansielle instrumenter.",
      "valid_from": "2025-12-16",
      "valid_to": null
    },
    {
      "provision_ref": "3a:12",
      "chapter": "3a",
      "section": "12",
      "content": "§ 12. Et aktieselskab med en struktur med aktier med flere stemmer (MVS-struktur), hvis aktier efter aktieselskabets anmodning handles eller skal handles på en multilateral handelsfacilitet (MHF), der ikke er registreret som et SMV-vækstmarked, skal efter indførelse af en MVS-struktur i overensstemmelse med de selskabsretlige regler medtage de i § 13 nævnte oplysninger i det prospekt, der er nævnt i artikel 6 i Europa-Parlamentets og Rådets forordning om det prospekt, der skal offentliggøres, når værdipapirer udbydes til offentligheden eller optages til handel på et reguleret marked og det vækstorienterede EU-udstedelsesprospekt, der er nævnt i forordningens artikel 15 a. Tilsvarende gælder i forhold til det optagelsesdokument, der kræves i henhold til national ret eller den relevante multilaterale handelsfacilitets (MHF’ens) regler, i tilfælde, hvor selskabet offentliggør et sådant prospekt eller dokument.",
      "valid_from": "2025-12-16",
      "valid_to": null
    },
    {
      "provision_ref": "3a:13",
      "chapter": "3a",
      "section": "13",
      "content": "§ 13. De oplysninger, der er nævnt i §§ 11 og 12, skal være detaljerede oplysninger om følgende: 1) Aktieselskabets aktiestruktur med en angivelse af de forskellige aktieklasser, herunder aktier, der ikke er optaget til handel, og oplysninger for hver aktieklasse om a) de rettigheder og forpligtelser, der knytter sig til aktierne i den pågældende klasse, b) den procentdel af den samlede aktiekapital eller af det samlede antal aktier, som aktierne i den pågældende klasse udgør, og c) det samlede antal stemmer, som aktierne i den pågældende klasse udgør. 2) Enhver begrænsning ved overdragelse af aktier, herunder aftaler mellem aktionærer, som selskabet har kendskab til, og som kan medføre sådanne begrænsninger. 3) Enhver begrænsning i aktiers stemmerettigheder, herunder aftaler mellem aktionærer, som selskabet har kendskab til, og som kan medføre sådanne begrænsninger. 4) Identiteten, hvis aktieselskabet har kendskab til den, af de aktionærer, der besidder aktier med flere stemmer (MVS), der udgør mere end 5 pct. af stemmerettighederne for alle aktier i selskabet, og af de fysiske personer eller juridiske enheder, der har ret til at udøve stemmerettigheder på vegne af disse aktionærer, når det er relevant. Er de aktionærer eller personer, der har ret til at udøve stemmerettigheder på aktionærernes vegne, fysiske personer, kræver offentliggørelse af deres identitet kun formidling af deres navne.",
      "valid_from": "2025-12-16",
      "valid_to": null
    },
    {
      "provision_ref": "3a:14",
      "chapter": "3a",
      "section": "14",
      "content": "§ 14. Et aktieselskab med en struktur med aktier med flere stemmer (MVS-struktur), hvis aktier handles eller skal handles på en multilateral handelsfacilitet (MHF), herunder på et SMV-vækstmarked, skal underrette den relevante markedsoperatør om eksistensen af MVS-strukturen.",
      "valid_from": "2025-12-16",
      "valid_to": null
    },
    {
      "provision_ref": "76a",
      "section": "76a",
      "content": "§ 76 a. Ved aktiers optagelse til handel skal en operatør af et reguleret marked stille krav om, at den forventede markedsværdi for det selskab, hvis aktier der ansøges om optagelse til handel af, eller, hvis denne værdi ikke kan anslås, dette selskabs egenkapital, herunder resultatet, fra det seneste regnskabsår, skal være på mindst 1 mio. euro. Stk. 2. Stk. 1 finder ikke anvendelse på optagelse til handel af aktier, der er fungible med aktier, der allerede er optaget til handel. Stk. 3. En operatør af et reguleret marked skal i tillæg til kravet i stk. 1 stille krav om, at mindst 10 pct. af den tegnede kapital, som den aktieklasse, der er omfattet af ansøgningen om optagelse til handel, repræsenterer, er ejet af offentligheden på tidspunktet for optagelse til handel. Stk. 4. Ansøges der om optagelse til handel af aktier, der er fungible med aktier, der allerede er optaget til handel, vurderer operatøren af det regulerede marked for at opfylde kravet i stk. 3, om der er en tilstrækkelig spredning af aktier i offentligheden i forbindelse med alle udstedte aktier og ikke kun i forbindelse med de aktier, der er fungible med aktier, der allerede er optaget til handel.",
      "valid_from": "2025-12-16",
      "valid_to": null
    },
    {
      "provision_ref": "92a",
      "section": "92a",
      "content": "§ 92 a. En operatør af en multilateral handelsfacilitet (MHF) skal klart identificere aktieselskaber med strukturer med aktier med flere stemmer (MVS-strukturer), der er optaget til handel på den pågældende multilaterale handelsfacilitet (MHF), som aktieselskaber med en sådan struktur.",
      "valid_from": "2025-12-16",
      "valid_to": null
    },
    {
      "provision_ref": "96a",
      "section": "96a",
      "content": "§ 96 a. En operatør af en multilateral handelsfacilitet (MHF) må ikke afvise optagelse til handel af et aktieselskabs aktier med den begrundelse, at selskabet har indført en struktur med aktier med flere stemmer (MVS-struktur) i overensstemmelse med de selskabsretlige regler herom.",
      "valid_from": "2025-12-16",
      "valid_to": null
    },
    {
      "provision_ref": "113",
      "section": "113",
      "content": "§ 113. Et finansielt instrument fra en udsteder, der er optaget til handel på et bestemt SMV-vækstmarked, kan kun handles på en anden markedsplads, hvis udstederen er blevet informeret herom og ikke har gjort indsigelse. Er den anden markedsplads et SMV-vækstmarked, er udstederen hverken underlagt forpligtelser i forbindelse med god selskabsledelse eller oplysningskrav indledningsvis, løbende eller på ad hoc-basis med hensyn til dette andet SMV-vækstmarked. Er den anden markedsplads ikke et SMV-vækstmarked, skal udstederen informeres om enhver forpligtelse, som udstederen vil blive underlagt i forbindelse med god selskabsledelse eller oplysningskrav indledningsvis, løbende eller på ad hoc-basis med hensyn til denne anden markedsplads.",
      "valid_from": "2025-12-16",
      "valid_to": null
    },
    {
      "provision_ref": "125",
      "section": "125",
      "content": "§ 125. Et finansielt konglomerat, jf. § 307 b, skal opfylde et supplerende kapitalkrav. Stk. 2. Det supplerende kapitalkrav og kapital til dækning heraf opgøres kvartalsvis, og resultatet af opgørelsen indberettes til Finanstilsynet. Stk. 3. I finansielle konglomerater finder § 124, stk. 1, med de fornødne tilpasninger anvendelse for det supplerende kapitalkrav. Den øverste modervirksomhed i konglomeratet påser overholdelsen af denne bestemmelse. Stk. 4. Opfylder et finansielt konglomerat ikke det supplerende kapitalkrav, eller er der sandsynlighed for, at kravet ikke bliver opfyldt, kan Finanstilsynet påbyde modervirksomheden i konglomeratet at begrænse udlodning. Udlodningsbegrænsninger omfatter handlingerne nævnt i § 125 b, stk. 5. Stk. 5. Opfylder et finansielt konglomerat ikke det supplerende kapitalkrav, finder § 125 c og § 125 d, stk. 1, med de fornødne tilpasninger anvendelse. Den øverste modervirksomhed i konglomeratet påser overholdelsen af denne bestemmelse. Stk. 6. Finanstilsynet fastsætter nærmere regler for opgørelse af det supplerende kapitalkrav, jf. stk. 1, og kapital til dækning heraf.",
      "valid_from": "2025-12-16",
      "valid_to": null
    },
    {
      "provision_ref": "18b:307b",
      "chapter": "18b",
      "section": "307b",
      "content": "§ 307 b. Finanstilsynet udpeger en gang årligt de koncerner, der er finansielle konglomerater, jf. stk. 2. Stk. 2. En koncern udpeges som et finansielt konglomerat, hvis følgende betingelser er opfyldt: 1) Koncernen ledes af en finansiel virksomhed som defineret i § 5, stk. 1, nr. 1, litra a eller b. 2) Mindst én af dattervirksomhederne i koncernen er et forsikringsselskab, et genforsikringsselskab eller et forsikringsholdingselskab. 3) De konsoliderede aktiviteter i enhederne i koncernen inden for henholdsvis forsikringssektoren og bank- og investeringsservicesektoren anses for at være væsentlige, jf. stk. 3. Stk. 3. Finanstilsynet fastsætter nærmere regler for, hvornår de konsoliderede aktiviteter i stk. 2, nr. 3, anses for at være væsentlige.",
      "valid_from": "2025-12-16",
      "valid_to": null
    },
    {
      "provision_ref": "356a",
      "section": "356a",
      "content": "§ 356 a. Medlemmer af Finanstilsynets direktion, som har ansvar for tilsyn med institutter efter Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutter og investeringsselskaber, må ikke fortsætte i deres stilling i mere end 14 år.",
      "valid_from": "2025-12-16",
      "valid_to": null
    },
    {
      "provision_ref": "356b",
      "section": "356b",
      "content": "§ 356 b. Finanstilsynets ansatte, som fører tilsyn med eller har ansvar for tilsyn med institutter efter Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutter og investeringsselskaber, må ikke handle med finansielle instrumenter, der er udstedt af eller baseret på de virksomheder, der er under tilsyn af Finanstilsynet, og virksomhedernes direkte eller indirekte moderselskaber, datterselskaber eller tilknyttede selskaber. Stk. 2. Stk. 1 finder ikke anvendelse på 1) finansielle instrumenter, der forvaltes af tredjeparter, forudsat at indehaverne af disse instrumenter er afskåret fra at gribe ind i forvaltningen af porteføljen, eller 2) investeringer i kollektive investeringsordninger. Stk. 3. Finanstilsynets ansatte, jf. stk. 1, skal forud for ansættelsen eller udpegelsen og efterfølgende en gang om året udfylde en erklæring, der indeholder oplysninger om deres besiddelser i form af aktier, værdipapirer, obligationer, investeringsforeninger, investeringsfonde, blandede fonde, hedgefonde og børshandlede fonde. Stk. 4. Finanstilsynet kan kræve, at ansatte, jf. stk. 1, som på tidspunktet for ansættelsen eller udpegelsen eller senere ejer finansielle instrumenter, der kan give anledning til interessekonflikter, inden for en rimelig tidshorisont sælger eller afhænder sådanne finansielle instrumenter. Stk. 5. Finanstilsynet kan tillade, at ansatte, jf. stk. 1, sælger eller afhænder finansielle instrumenter, som de ejede på tidspunktet for ansættelsen eller udpegelsen, uden at det er et brud på handelsforbuddet i stk. 1.",
      "valid_from": "2025-12-16",
      "valid_to": null
    },
    {
      "provision_ref": "356c",
      "section": "356c",
      "content": "§ 356 c. Finanstilsynets ansatte, som fører tilsyn med eller har ansvar for tilsyn med institutter efter Europa-Parlamentets og Rådets direktiv om adgang til at udøve virksomhed som kreditinstitut og om tilsyn med kreditinstitutter og investeringsselskaber, må ikke i en karensperiode lade sig ansætte af eller acceptere nogen form for kontrakt om levering af erhvervsmæssige tjenesteydelser med institutter, hvor den ansatte har været direkte involveret i tilsyn eller beslutningstagning, herunder virksomhedernes direkte eller indirekte moderselskaber, datterselskaber eller tilknyttede selskaber. Tilsvarende gælder ansættelse i enheder, der udøver lobby- og fortalervirksomhed rettet mod Finanstilsynet vedrørende spørgsmål, som den ansatte var ansvarlig for under sin ansættelse eller i sin embedsperiode. Stk. 2. Erhvervsministeren fastsætter nærmere regler om karensperioder, jf. stk. 1, herunder om begyndelsestidspunkt og varighed.",
      "valid_from": "2025-12-16",
      "valid_to": null
    },
    {
      "provision_ref": "246a",
      "section": "246a",
      "content": "§ 246 a. Finanstilsynet kan udstede advarsler for at informere offentligheden om, at udstedersponsorerede analyser ikke er udarbejdet i overensstemmelse med EU-adfærdskodekset for udstedersponsorerede analyser. Det gælder, hvor analyser, der er betegnet som udstedersponsorerede analyser, og som distribueres af et investeringsselskab, ikke er udarbejdet i overensstemmelse med EU-adfærdskodekset for udstedersponsorerede analyser.",
      "valid_from": "2025-12-16",
      "valid_to": null
    },
    {
      "provision_ref": "98",
      "section": "98",
      "content": "§ 98. En forvalter af alternative investeringsfonde med registreret hjemsted i Danmark, der ønsker at markedsføre andele i de i § 97 nævnte fonde til professionelle investorer i Danmark, et land inden for Den Europæiske Union eller et land, som Unionen har indgået aftale med på det finansielle område, skal opfylde alle krav i denne lov og regler udstedt i medfør heraf med undtagelse af reglerne i kapitel 13 og 14. Derudover skal følgende betingelser være opfyldt: 1) Der skal være indgået passende samarbejdsaftaler mellem Finanstilsynet og de kompetente myndigheder i landet, hvor den alternative investeringsfond, jf. § 97, nr. 1, eller masterfonden for feederfonden, jf. § 97, nr. 2, har sit registrerede hjemsted, der lever op til internationale standarder, og som sætter Finanstilsynet i stand til at føre tilsyn med forvalteren i henhold til denne lov, herunder overvåge de systemiske risici. 2) Det tredjeland, hvor den alternative investeringsfond er etableret, må ikke være identificeret som et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme. 3) Det tredjeland, hvor den alternative investeringsfond er etableret, skal have indgået en aftale med Danmark og med alle de lande i Den Europæiske Union og lande, som Unionen har indgået aftale med på det finansielle område, hvor den alternative investeringsfond planlægges markedsført, som overholder standarderne i artikel 26 i Organisationen for Økonomisk Samarbejde og Udviklings modelbeskatningsoverenskomst vedrørende indkomst og formue, og som sikrer en effektiv udveksling af oplysninger om skatteforhold, herunder oplysninger i relation til multilaterale skatteaftaler, og tredjelandet er ikke nævnt i bilag I til Rådets konklusioner om den reviderede EU-liste over ikkesamarbejdsvillige skattejurisdiktioner.",
      "valid_from": "2025-12-16",
      "valid_to": null
    },
    {
      "provision_ref": "117",
      "section": "117",
      "content": "§ 117. Det er en forudsætning for, at Finanstilsynet kan meddele tilladelse til at forvalte alternative investeringsfonde til forvaltere med registreret hjemsted i et tredjeland, at følgende betingelser er opfyldt: 1) Der skal være indgået passende samarbejdsaftaler mellem Finanstilsynet, de kompetente myndigheder i de berørte alternative investeringsfondes hjemlande og tilsynsmyndighederne i det land, hvor forvalteren har sit registrerede hjemsted, der sikrer en effektiv udveksling af oplysninger, og som sætter Finanstilsynet i stand til at føre tilsyn med forvalteren i henhold til denne lov, herunder overvåge de systemiske risici. 2) Det tredjeland, hvor forvalteren har sit registrerede hjemsted, må ikke være identificeret som værende et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme. 3) Det tredjeland, hvor forvalteren har sit registrerede hjemsted, skal have indgået en aftale med Danmark, som overholder standarderne i artikel 26 i Organisationen for Økonomisk Samarbejde og Udviklings modelbeskatningsoverenskomst vedrørende indkomst og formue, og som sikrer en effektiv udveksling af oplysninger om skatteforhold, herunder oplysninger i relation til multilaterale skatteaftaler, og tredjelandet er ikke nævnt i bilag I til Rådets konklusioner om den reviderede EU-liste over ikkesamarbejdsvillige skattejurisdiktioner. 4) Finanstilsynets tilsynsopgaver ifølge denne lov forhindres hverken af et tredjelands love eller administrative bestemmelser, som forvalteren er underlagt, eller af begrænsninger i de tilsyns- og undersøgelsesbeføjelser, som gælder for det pågældende tredjelands tilsynsmyndigheder. Stk. 2. Identificeres det tredjeland, hvor en forvalter med tilladelse efter stk. 1 har sit registrerede hjemsted, som et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme, jf. stk. 1, nr. 2, eller tilføjes det til bilag I til Rådets konklusioner om den reviderede EU-liste over ikkesamarbejdsvillige skattejurisdiktioner, jf. stk. 1, nr. 3, efter meddelelse af tilladelse, skal forvalteren inden for en passende frist træffe de foranstaltninger, der er nødvendige for at rette op på situationen, for så vidt angår de alternative investeringsfonde, den forvalter, under behørig hensyntagen til investorernes interesser. Denne frist må ikke være længere end 2 år.",
      "valid_from": "2025-12-16",
      "valid_to": null
    },
    {
      "provision_ref": "128",
      "section": "128",
      "content": "§ 128. En forvalter af alternative investeringsfonde med registreret hjemsted i et tredjeland, som har fået tildelt Danmark som referenceland, og som har fået tilladelse til at forvalte alternative investeringsfonde i henhold til § 11, jf. § 116, der ønsker at markedsføre andele i en alternativ investeringsfond, som forvalteren forvalter, til professionelle investorer i Danmark eller et andet land inden for Den Europæiske Union eller et land, som Unionen har indgået aftale med på det finansielle område, skal indgive en skriftlig anmeldelse herom til Finanstilsynet for hver alternativ investeringsfond, som forvalteren planlægger at markedsføre. Anmeldelsen skal udfærdiges på et sprog, der er gængs i den internationale finansverden. Stk. 2. Er den alternative investeringsfond, som forvalteren ønsker at markedsføre i henhold til stk. 1, fra et tredjeland, skal følgende betingelser være opfyldt: 1) Der skal være indgået passende samarbejdsaftaler mellem Finanstilsynet og de kompetente myndigheder i landet, hvor den alternative investeringsfond er etableret, der lever op til internationale standarder, og som sætter Finanstilsynet i stand til at føre tilsyn med forvalteren i henhold til denne lov, herunder overvåge de systemiske risici. 2) Det tredjeland, hvor den alternative investeringsfond er etableret, må ikke være identificeret som værende et højrisikotredjeland i henhold til artikel 9, stk. 2, i Europa-Parlamentets og Rådets direktiv om forebyggende foranstaltninger mod anvendelse af det finansielle system til hvidvask af penge eller finansiering af terrorisme. 3) Det tredjeland, hvor den alternative investeringsfond er etableret, skal have indgået en aftale med Danmark og med alle de lande i Den Europæiske Union og lande, som Unionen har indgået aftale med på det finansielle område, hvor den alternative investeringsfond planlægges markedsført, som overholder standarderne i artikel 26 i Organisationen for Økonomisk Samarbejde og Udviklings modelbeskatningsoverenskomst vedrørende indkomst og formue, og som sikrer en effektiv udveksling af oplysninger om skatteforhold, herunder oplysninger i relation til multilaterale skatteaftaler, og tredjelandet er ikke nævnt i bilag I til Rådets konklusioner om den reviderede EU-liste over ikkesamarbejdsvillige skattejurisdiktioner. Stk. 3. Ønsker forvalteren at markedsføre en alternativ investeringsfond i Danmark efter stk. 1, skal forvalteren vedlægge følgende dokumentation og oplysninger: 1) En anmeldelse, der er vedlagt en driftsplan med en entydig identifikation af de alternative investeringsfonde, som forvalteren planlægger at markedsføre, og oplysning om, hvor fondene er etableret. 2) Hver fonds regler eller vedtægter. 3) Angivelse af hver fonds depositar. 4) En beskrivelse af de fonde, som er tilgængelige for investorer. 5) Oplysninger om, hvor masterfonden er etableret, hvis en af fondene er en feederfond. 6) Eventuelle yderligere oplysninger, jf. § 62, stk. 1, om hver fond, som forvalteren har til hensigt at markedsføre. 7) Hvor det er relevant, oplysninger om de foranstaltninger, der er truffet for at forhindre, at andele i fonden markedsføres til detailinvestorer, også når forvalteren benytter uafhængige enheder til at levere investeringsydelser i forbindelse med fonden. Stk. 4. Senest 20 arbejdsdage efter at have modtaget en fyldestgørende anmeldelse om markedsføring i Danmark i henhold til stk. 1 skal Finanstilsynet give forvalteren meddelelse om, hvorvidt forvalteren kan påbegynde markedsføring af den eller de alternative investeringsfonde i Danmark. Afslag på markedsføring må kun meddeles, hvis forvalterens forvaltning af den alternative investeringsfond ikke er i overensstemmelse med denne lov og regler udstedt i medfør heraf, eller hvis forvalteren i øvrigt ikke overholder denne lov og regler udstedt i medfør heraf. Forvalteren kan påbegynde markedsføring af den alternative investeringsfond i Danmark fra den dato, hvor Finanstilsynet har underrettet forvalteren om, at markedsføring kan påbegyndes. Stk. 5. Finanstilsynet skal underrette Den Europæiske Værdipapir- og Markedstilsynsmyndighed om, at forvalteren har fået tilladelse til at markedsføre andele i den alternative investeringsfond i Danmark. Er fonden fra et land inden for Den Europæiske Union eller et land, som Unionen har indgået aftale med på det finansielle område, skal Finanstilsynet også underrette den alternative investeringsfonds kompetente myndigheder. Stk. 6. Ønskes den alternative investeringsfond markedsført i andre lande inden for Den Europæiske Union eller lande, som Unionen har indgået aftale med på det finansielle område, skal anmeldelsen efter stk. 1 vedlægges følgende dokumentation og oplysninger: 1) En anmeldelse, der er vedlagt en driftsplan med en entydig identifikation af de alternative investeringsfonde, som forvalteren planlægger at markedsføre, og oplysning om, hvor fondene er etableret. 2) Hver fonds regler eller vedtægter. 3) Angivelse af hver fonds depositar. 4) En beskrivelse af de fonde, som er tilgængelige for investorer. 5) Oplysninger om, hvor masterfonden er etableret, hvis en af fondene er en feederfond. 6) Eventuelle yderligere oplysninger, jf. § 62, stk. 1, om hver fond, som forvalteren har til hensigt at markedsføre. 7) Oplysninger om den eller de medlemsstater, hvor forvalteren har til hensigt at markedsføre andele til professionelle investorer for hver fond. 8) Oplysninger om de foranstaltninger, der er truffet for at markedsføre fonde, og eventuelle oplysninger om de foranstaltninger, der er truffet for at forhindre, at andele i hver fond markedsføres til detailinvestorer, også når forvalteren benytter uafhængige enheder til at levere investeringsydelser i forbindelse med fonden. Stk. 7. Senest 20 arbejdsdage efter at have modtaget en fyldestgørende anmeldelse om markedsføring i et land inden for Den Europæiske Union eller et land, som Unionen har indgået aftale med på det finansielle område, som opfylder betingelserne i stk. 6, skal Finanstilsynet fremsende anmeldelsen til de kompetente myndigheder i det land, hvor det er hensigten, at den alternative investeringsfond skal markedsføres. Finanstilsynet fremsender kun anmeldelsen, hvis forvalterens forvaltning af den alternative investeringsfond er i overensstemmelse med denne lov og regler udstedt i medfør heraf og forvalteren i øvrigt overholder denne lov og regler udstedt i medfør heraf. Finanstilsynet vedlægger en erklæring om, at forvalteren har tilladelse til at forvalte alternative investeringsfonde med en investeringsstrategi, som den pågældende alternative investeringsfond følger. Stk. 8. Når Finanstilsynet har sendt anmeldelsen til de kompetente myndigheder i værtslandet, jf. stk. 7, underretter Finanstilsynet straks forvalteren om fremsendelsen. Forvalteren kan påbegynde markedsføringen af den alternative investeringsfond i værtslandet efter at have modtaget denne underretning. Stk. 9. Finanstilsynet skal underrette Den Europæiske Værdipapir- og Markedstilsynsmyndighed om, at forvalteren kan påbegynde markedsføringen af andele i den alternative investeringsfond i værtslandet, jf. stk. 8. Er fonden fra et land inden for Den Europæiske Union eller et land, som Unionen har indgået aftale med på det finansielle område, skal Finanstilsynet også underrette den alternative investeringsfonds kompetente myndigheder. Stk. 10. Forvalteren skal skriftligt underrette Finanstilsynet, hvis der sker væsentlige ændringer i de oplysninger, der er afgivet i henhold til stk. 3 eller 6. For planlagte ændringer skal underretningen ske, senest 1 måned inden ændringerne iværksættes. Uforudsete ændringer skal meddeles Finanstilsynet, straks efter at ændringen har fundet sted. Stk. 11. Medfører de planlagte ændringer, at forvalterens forvaltning af den alternative investeringsfond ikke længere vil kunne overholde denne lov eller regler udstedt i medfør heraf, kan Finanstilsynet påbyde forvalteren, at denne ikke må iværksætte ændringerne. Finanstilsynet skal meddele forvalteren dette straks efter modtagelse af meddelelsen i stk. 10. Stk. 12. Iværksættes en planlagt ændring på trods af Finanstilsynets meddelelse efter stk. 11, eller hvis der har fundet en uforudset ændring sted, hvorved forvalterens forvaltning af den alternative investeringsfond ikke længere overholder denne lov eller regler udstedt i medfør heraf, eller hvis forvalteren på anden måde ikke længere overholder denne lov eller regler udstedt i medfør heraf, skal Finanstilsynet træffe de nødvendige foranstaltninger, herunder om nødvendigt forbyde markedsføring af den alternative investeringsfond eller inddrage forvalterens tilladelse til at forvalte alternative investeringsfonde, jf. § 17. Stk. 13. Er de meddelte ændringer ikke i strid med reglerne i denne lov eller regler udstedt i medfør af loven, underretter Finanstilsynet straks Den Europæiske Værdipapir- og Markedstilsynsmyndighed, hvis ændringerne vedrører ophør af markedsføring af visse alternative investeringsfonde eller markedsføring af yderligere fonde, og, hvis det er relevant, de kompetente myndigheder i de værtslande, hvor fondene markedsføres. Stk. 14. Finanstilsynet kan fastsætte nærmere regler om 1) formen for og indholdet af anmeldelser efter stk. 1 og 2) formen for den skriftlige underretning, som forvalteren skal indsende efter stk. 10.",
      "valid_from": "2025-12-16",
      "valid_to": null
    },
    {
      "provision_ref": "27n",
      "section": "27n",
      "content": "§ 27 n. Finanstilsynet er indsamlingsorgan for de oplysninger, der skal indsendes med henblik på at gøre dem tilgængelige på det fælles europæiske adgangspunkt (ESAP). Dette gælder for oplysninger, der skal indsendes i henhold til Europa-Parlamentets og Rådets forordning om bæredygtighedsrelaterede oplysninger i sektoren for finansielle tjenesteydelser. Stk. 2. Finanstilsynet er endvidere indsamlingsorgan for de oplysninger, der indsendes på frivillig basis med henblik på at gøre dem tilgængelige på det fælles europæiske adgangspunkt (ESAP), jf. artikel 3, stk. 1, i Europa-Parlamentets og Rådets forordning om oprettelse af et fælles europæisk adgangspunkt, som giver centraliseret adgang til offentligt tilgængelige oplysninger med relevans for finansielle tjenesteydelser, kapitalmarkeder og bæredygtighed.",
      "valid_from": "2025-12-16",
      "valid_to": null
    },
    {
      "provision_ref": "3a:8a",
      "chapter": "3a",
      "section": "8a",
      "content": "§ 8 a. Et pengeinstitut må ikke forskelsbehandle forbrugere med lovligt ophold i et land inden for Den Europæiske Union eller et land, som Unionen har indgået aftale med på det finansielle område, på grund af forbrugernes nationalitet eller bopæl eller en anden grund omhandlet i artikel 21 i Den Europæiske Unions charter om grundlæggende rettigheder, når forbrugerne ansøger om eller anvender en betalingskonto i et land inden for Den Europæiske Union eller et land, som Unionen har indgået aftale med på det finansielle område. Betingelserne for at have en basal betalingskonto må på ingen måde medføre forskelsbehandling.",
      "valid_from": "2025-12-16",
      "valid_to": null
    },
    {
      "provision_ref": "38b",
      "section": "38b",
      "content": "§ 38 b. Advokater skal ved behandling af betroede midler på en samleklientbankkonto indhente identitetsoplysninger på den eller de reelle ejere af midlerne, uanset om der ydes bistand m.v. omfattet af § 1, stk. 1, nr. 13. Stk. 2. Advokater skal endvidere ved behandling efter stk. 1 gennemføre rimelige foranstaltninger for at kontrollere den eller de reelle ejeres identitet, således at advokaten med sikkerhed ved, hvem den eller de reelle ejere af midlerne er, uanset om der ydes bistand m.v. omfattet af § 1, stk. 1, nr. 13. Stk. 3. Advokater skal ved behandling efter stk. 1 uden ugrundet ophold efter indbetalingen stille identitetsoplysninger og kopi af dokumenter, data eller oplysninger efter stk. 2 til rådighed for det pengeinstitut, hvori samleklientbankkontoen føres. I særlige tilfælde kan advokaten stille oplysninger efter 1. pkt. til rådighed for pengeinstituttet inden for rimelig tid efter indbetalingen, forudsat at advokaten uden ugrundet ophold giver pengeinstituttet skriftlig meddelelse med angivelse af forhold, der ligger til grund herfor.",
      "valid_from": "2025-12-16",
      "valid_to": null
    }
  ],
  "definitions": []
}
