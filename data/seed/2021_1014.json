{
  "id": "2021:1014",
  "type": "statute",
  "title": "Bekendtgørelse om sammenkædning af offentlige finansielle foranstaltninger til energieffektive renoveringer i bygninger med planlagte eller gennemførte energibesparelser",
  "short_name": "BEK H#LOKDOK04",
  "status": "in_force",
  "issued_date": "2021-05-21",
  "url": "https://www.retsinformation.dk/eli/lta/2021/1014/xml",
  "description": "Retsinformation source. DocumentId=DB000334; AccessionNumber=B20210101405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om sammenkædning af offentlige finansielle foranstaltninger til energieffektive renoveringer i bygninger med planlagte eller gennemførte energibesparelser. Stk. 2. Bekendtgørelsen finder anvendelse, når den offentlige forvaltning m.v. fastsætter finansielle foranstaltninger, som via anvendelse af offentlige midler understøtter energieffektive renoveringer i bygninger."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Den offentlige forvaltning m.v.: a) Staten, kommuner og regioner. b) Institutioner, selskaber, foreninger m.v., hvis mere end 50 pct. af udgifterne ved deres virksomhed dækkes af offentlige midler, eller hvis de ved eller i henhold til lov har fået tillagt beføjelser til at træffe afgørelse på det offentliges vegne. c) Virksomheder, der ejes af det offentlige, eller hvor det offentlige har bestemmende indflydelse. 2) Finansielle foranstaltninger: Alle typer af finansielle foranstaltninger som hidrører fra offentlige midler, såsom direkte tilskud, skattefordele, afgiftsfritagelser eller andre foranstaltninger, som giver modtageren en økonomisk fordel. 3) Energieffektive renoveringer i bygninger: Forøgelse af bygningers energieffektivitet som følge af alle former for forbedringer, fornyelser og øvrige renoveringer i bygninger, uanset om de skyldes teknologiske, adfærdsmæssige eller økonomiske ændringer m.v."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når den offentlige forvaltning m.v. fastsætter finansielle foranstaltninger som målrettes energieffektive renoveringer i bygninger, så skal minimum ét af følgende kriterier indarbejdes i foranstaltningen, for at der kan gives modtageren en økonomisk fordel: 1) Den energimæssige ydeevne for det udstyr eller materiale, der anvendes til renoveringen, i hvilke tilfælde det udstyr eller materiale, der anvendes til renoveringen, skal installeres af en installatør med det relevante certificerings- eller færdighedsniveau. 2) Standardværdier til beregning af energibesparelser i bygninger. 3) De forbedringer, der er opnået som følge af en sådan energirenovering, ved at sammenligne energiattester udstedt før og efter renoveringen. 4) Resultatet af et energisyn. 5) Resultatet af en anden relevant, gennemsigtig og forholdsmæssig metode, som viser forbedringen af den energimæssige ydeevne."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Såfremt det i helt særlige tilfælde vurderes uproportionelt at sammenkæde offentlige finansielle foranstaltninger til energieffektive renoveringer i bygninger med planlagte eller gennemførte energibesparelser, f.eks. når støtteforanstaltningens nettoværdi er meget begrænset, så kan der konkret fraviges fra bestemmelserne i denne bekendtgørelse."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. juli 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter bestemmelser om sammenkædning af offentlige finansielle foranstaltninger til energieffektive renoveringer i bygninger med planlagte eller gennemførte energibesparelser. Stk. 2. Bekendtgørelsen finder anvendelse, når den offentlige forvaltning m.v. fastsætter finansielle foranstaltninger, som via anvendelse af offentlige midler understøtter energieffektive renoveringer i bygninger.",
      "valid_from": "2021-05-21",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Den offentlige forvaltning m.v.: a) Staten, kommuner og regioner. b) Institutioner, selskaber, foreninger m.v., hvis mere end 50 pct. af udgifterne ved deres virksomhed dækkes af offentlige midler, eller hvis de ved eller i henhold til lov har fået tillagt beføjelser til at træffe afgørelse på det offentliges vegne. c) Virksomheder, der ejes af det offentlige, eller hvor det offentlige har bestemmende indflydelse. 2) Finansielle foranstaltninger: Alle typer af finansielle foranstaltninger som hidrører fra offentlige midler, såsom direkte tilskud, skattefordele, afgiftsfritagelser eller andre foranstaltninger, som giver modtageren en økonomisk fordel. 3) Energieffektive renoveringer i bygninger: Forøgelse af bygningers energieffektivitet som følge af alle former for forbedringer, fornyelser og øvrige renoveringer i bygninger, uanset om de skyldes teknologiske, adfærdsmæssige eller økonomiske ændringer m.v.",
      "valid_from": "2021-05-21",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når den offentlige forvaltning m.v. fastsætter finansielle foranstaltninger som målrettes energieffektive renoveringer i bygninger, så skal minimum ét af følgende kriterier indarbejdes i foranstaltningen, for at der kan gives modtageren en økonomisk fordel: 1) Den energimæssige ydeevne for det udstyr eller materiale, der anvendes til renoveringen, i hvilke tilfælde det udstyr eller materiale, der anvendes til renoveringen, skal installeres af en installatør med det relevante certificerings- eller færdighedsniveau. 2) Standardværdier til beregning af energibesparelser i bygninger. 3) De forbedringer, der er opnået som følge af en sådan energirenovering, ved at sammenligne energiattester udstedt før og efter renoveringen. 4) Resultatet af et energisyn. 5) Resultatet af en anden relevant, gennemsigtig og forholdsmæssig metode, som viser forbedringen af den energimæssige ydeevne.",
      "valid_from": "2021-05-21",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Såfremt det i helt særlige tilfælde vurderes uproportionelt at sammenkæde offentlige finansielle foranstaltninger til energieffektive renoveringer i bygninger med planlagte eller gennemførte energibesparelser, f.eks. når støtteforanstaltningens nettoværdi er meget begrænset, så kan der konkret fraviges fra bestemmelserne i denne bekendtgørelse.",
      "valid_from": "2021-05-21",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. juli 2021.",
      "valid_from": "2021-05-21",
      "valid_to": null
    }
  ],
  "definitions": []
}
