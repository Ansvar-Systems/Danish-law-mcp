{
  "id": "2023:1708",
  "type": "statute",
  "title": "Bekendtgørelse om anvendelse af domstolenes skifteportal i sager om skifte af dødsboer",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1708/xml",
  "description": "Retsinformation source. DocumentId=AA013986; AccessionNumber=B20230170805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Domstolenes skifteportal er en digital selvbetjeningsløsning, som skal anvendes i sager om skifte af dødsboer til at anmelde fordringer og andre krav mod afdøde til skifteretten. Stk. 2. Skifteportalen skal også anvendes, hvis anmeldelse af fordringer og andre krav mod boet, der stiftes efter dødsfaldet, anmeldelse af tilgodehavender, der tilfalder boet, oplysning om besiddelse af afdødes aktiver og effekter, oplysning om proformaopgørelser samt forespørgsler om boets kontaktperson sker til skifteretten."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Domstolenes skifteportal kan tilgås på et websted, som Domstolsstyrelsen bestemmer. Adgang til skifteportalen sker ved log-in med MitID eller tilsvarende elektronisk identifikationsordning eller via et API (Application Programming Interface), jf. § 8."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Skifteretterne er dataansvarlige for den behandling af personoplysninger, der sker på domstolenes skifteportal. Stk. 2. Domstolsstyrelsen forestår driften af domstolenes skifteportal, som databehandler på vegne af skifteretterne."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skifteretten videregiver afdødes navn, adresse på tidspunktet for dødsfaldet og fødselsdato til den bruger, der foretager log-in og fremsøger boet efter en afdød på domstolenes skifteportal. Hvis afdøde har registreret navne- og adressebeskyttelse i Det Centrale Personregister, videregives adressen ikke, så længe beskyttelsen er gældende i Det Centrale Personregister. Stk. 2. Efter at skifteretten har udleveret et bo, videregiver skifteretten navn og adresse på boets kontaktperson til en bruger, der på domstolenes skifteportal har foretaget anmeldelse eller givet oplysninger i medfør af § 5, jf. dog stk. 3. Stk. 3. Har skifteretten udlagt et bo som boudlæg, videregiver skifteretten kun navn og adresse på boets kontaktperson til en bruger, der har anmeldt en fordring eller et krav med pant eller anden sikkerhed eller anmeldt krav vedrørende begravelsesudgifter."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En bruger, der på domstolenes skifteportal giver oplysning om besiddelse af afdødes aktiver og effekter, anmelder fordringer og andre krav mod afdøde eller mod boet, der er stiftet efter dødsfaldet, eller anmelder tilgodehavender, der tilfalder boet, skal give de oplysninger, der er nødvendige for at kunne identificere aktiverne, effekterne, fordringerne, kravene eller tilgodehavenderne."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En bruger kan på domstolenes skifteportal oprette en forespørgsel om at modtage oplysninger om boets kontaktperson ved at udfylde de nødvendige oplysninger til brug for skifterettens behandling af forespørgslen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Proformaopgørelser kan gives til skifteretten eller til den person, som varetager boets interesser. Oplysning til skifteretten om proformaopgørelser skal gives på domstolenes skifteportal. Stk. 2. Indeholder en proformaopgørelse en fordring eller et krav mod afdøde, som gøres gældende over for boet, skal fordringen eller kravet anmeldes på domstolenes skifteportal, jf. § 5."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Domstolsstyrelsen kan tildele adgang til domstolenes skifteportal via API (Application Programming Interface) til en juridisk person, der ansøger om adgang. Ansøgeren skal opfylde de krav, der er fastsat af Domstolsstyrelsen. Stk. 2. Domstolsstyrelsen kan tilbagekalde API-adgangen, hvis ansøgeren ikke længere opfylder de krav, der er fastsat af Domstolsstyrelsen, jf. stk. 1, eller hvis der i øvrigt er grund til at antage, at ansøgeren ikke forvalter sin adgang på en forsvarlig eller anerkendelsesværdig måde."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et dokument, der gives til skifteretten på domstolenes skifteportal, skal opfylde de krav, der er fastsat af Domstolsstyrelsen. Stk. 2. Filer, som ved virusscanning giver udslag for muligvis at være behæftet med virus, eller som har et aktivt indhold, f.eks. makroer, kan ikke indlæses på domstolenes skifteportal."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Skifteretten registrerer i relevant omfang anmeldelse, forespørgsel mv. på domstolenes skifteportal i de situationer, hvor anmeldelse, forespørgsel mv. ikke skal ske på skifteportalen, jf. § 10 a, stk. 5, 7 og 8, i lov om skifte af dødsboer."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Når der er teknisk nedbrud eller driftsforstyrrelser på domstolenes skifteportal, kan brugeren på anden vis sende anmeldelse af fordringer og andre krav til skifteretten, hvis 1) brugeren har frist samme dag for at foretage den pågældende handling, 2) klokken er mellem 15.00 og 23.59 på fristdagen, og 3) det fremgår under driftsinfo på domstolenes hjemmeside, at der er identificeret et teknisk nedbrud eller driftsforstyrrelser, der endnu ikke er løst. Stk. 2. Brugerens fremsendelse af fordringer og andre krav skal ske via sikker mail eller Digital Post, men kan, når dette ikke er muligt, på brugerens eget ansvar ske via almindelig mail. Anmeldelsen skal ske til den skifteret, hvortil fordringen eller kravet skal anmeldes. Stk. 3. Skifteretten registrerer efterfølgende i relevant omfang anmeldelsen af fordringen eller kravet på domstolenes skifteportal."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. januar 2024. Stk. 2. Bekendtgørelse nr. 1369 af 30. september 2022 om anvendelse af domstolenes skifteportal i sager om dødsboskifte ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Domstolenes skifteportal er en digital selvbetjeningsløsning, som skal anvendes i sager om skifte af dødsboer til at anmelde fordringer og andre krav mod afdøde til skifteretten. Stk. 2. Skifteportalen skal også anvendes, hvis anmeldelse af fordringer og andre krav mod boet, der stiftes efter dødsfaldet, anmeldelse af tilgodehavender, der tilfalder boet, oplysning om besiddelse af afdødes aktiver og effekter, oplysning om proformaopgørelser samt forespørgsler om boets kontaktperson sker til skifteretten.",
      "valid_from": "2023-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Domstolenes skifteportal kan tilgås på et websted, som Domstolsstyrelsen bestemmer. Adgang til skifteportalen sker ved log-in med MitID eller tilsvarende elektronisk identifikationsordning eller via et API (Application Programming Interface), jf. § 8.",
      "valid_from": "2023-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Skifteretterne er dataansvarlige for den behandling af personoplysninger, der sker på domstolenes skifteportal. Stk. 2. Domstolsstyrelsen forestår driften af domstolenes skifteportal, som databehandler på vegne af skifteretterne.",
      "valid_from": "2023-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Skifteretten videregiver afdødes navn, adresse på tidspunktet for dødsfaldet og fødselsdato til den bruger, der foretager log-in og fremsøger boet efter en afdød på domstolenes skifteportal. Hvis afdøde har registreret navne- og adressebeskyttelse i Det Centrale Personregister, videregives adressen ikke, så længe beskyttelsen er gældende i Det Centrale Personregister. Stk. 2. Efter at skifteretten har udleveret et bo, videregiver skifteretten navn og adresse på boets kontaktperson til en bruger, der på domstolenes skifteportal har foretaget anmeldelse eller givet oplysninger i medfør af § 5, jf. dog stk. 3. Stk. 3. Har skifteretten udlagt et bo som boudlæg, videregiver skifteretten kun navn og adresse på boets kontaktperson til en bruger, der har anmeldt en fordring eller et krav med pant eller anden sikkerhed eller anmeldt krav vedrørende begravelsesudgifter.",
      "valid_from": "2023-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En bruger, der på domstolenes skifteportal giver oplysning om besiddelse af afdødes aktiver og effekter, anmelder fordringer og andre krav mod afdøde eller mod boet, der er stiftet efter dødsfaldet, eller anmelder tilgodehavender, der tilfalder boet, skal give de oplysninger, der er nødvendige for at kunne identificere aktiverne, effekterne, fordringerne, kravene eller tilgodehavenderne.",
      "valid_from": "2023-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En bruger kan på domstolenes skifteportal oprette en forespørgsel om at modtage oplysninger om boets kontaktperson ved at udfylde de nødvendige oplysninger til brug for skifterettens behandling af forespørgslen.",
      "valid_from": "2023-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Proformaopgørelser kan gives til skifteretten eller til den person, som varetager boets interesser. Oplysning til skifteretten om proformaopgørelser skal gives på domstolenes skifteportal. Stk. 2. Indeholder en proformaopgørelse en fordring eller et krav mod afdøde, som gøres gældende over for boet, skal fordringen eller kravet anmeldes på domstolenes skifteportal, jf. § 5.",
      "valid_from": "2023-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Domstolsstyrelsen kan tildele adgang til domstolenes skifteportal via API (Application Programming Interface) til en juridisk person, der ansøger om adgang. Ansøgeren skal opfylde de krav, der er fastsat af Domstolsstyrelsen. Stk. 2. Domstolsstyrelsen kan tilbagekalde API-adgangen, hvis ansøgeren ikke længere opfylder de krav, der er fastsat af Domstolsstyrelsen, jf. stk. 1, eller hvis der i øvrigt er grund til at antage, at ansøgeren ikke forvalter sin adgang på en forsvarlig eller anerkendelsesværdig måde.",
      "valid_from": "2023-12-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et dokument, der gives til skifteretten på domstolenes skifteportal, skal opfylde de krav, der er fastsat af Domstolsstyrelsen. Stk. 2. Filer, som ved virusscanning giver udslag for muligvis at være behæftet med virus, eller som har et aktivt indhold, f.eks. makroer, kan ikke indlæses på domstolenes skifteportal.",
      "valid_from": "2023-12-11",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Skifteretten registrerer i relevant omfang anmeldelse, forespørgsel mv. på domstolenes skifteportal i de situationer, hvor anmeldelse, forespørgsel mv. ikke skal ske på skifteportalen, jf. § 10 a, stk. 5, 7 og 8, i lov om skifte af dødsboer.",
      "valid_from": "2023-12-11",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Når der er teknisk nedbrud eller driftsforstyrrelser på domstolenes skifteportal, kan brugeren på anden vis sende anmeldelse af fordringer og andre krav til skifteretten, hvis 1) brugeren har frist samme dag for at foretage den pågældende handling, 2) klokken er mellem 15.00 og 23.59 på fristdagen, og 3) det fremgår under driftsinfo på domstolenes hjemmeside, at der er identificeret et teknisk nedbrud eller driftsforstyrrelser, der endnu ikke er løst. Stk. 2. Brugerens fremsendelse af fordringer og andre krav skal ske via sikker mail eller Digital Post, men kan, når dette ikke er muligt, på brugerens eget ansvar ske via almindelig mail. Anmeldelsen skal ske til den skifteret, hvortil fordringen eller kravet skal anmeldes. Stk. 3. Skifteretten registrerer efterfølgende i relevant omfang anmeldelsen af fordringen eller kravet på domstolenes skifteportal.",
      "valid_from": "2023-12-11",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Bekendtgørelsen træder i kraft den 1. januar 2024. Stk. 2. Bekendtgørelse nr. 1369 af 30. september 2022 om anvendelse af domstolenes skifteportal i sager om dødsboskifte ophæves.",
      "valid_from": "2023-12-11",
      "valid_to": null
    }
  ],
  "definitions": []
}
