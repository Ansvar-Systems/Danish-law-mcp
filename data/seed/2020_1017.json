{
  "id": "2020:1017",
  "type": "statute",
  "title": "Bekendtgørelse om de minimis-støtte til kompensation for torske- og sildefiskere i Østersøen 2020",
  "short_name": "BEK H#LOKDOK04",
  "status": "in_force",
  "issued_date": "2020-06-19",
  "url": "https://www.retsinformation.dk/eli/lta/2020/1017/xml",
  "description": "Retsinformation source. DocumentId=CK002552; AccessionNumber=B20200101705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan efter ansøgning udbetale kompensation for indtægtstab som følge af reduktion af torske- og sildekvoterne i Østersøen for 2020 til erhvervsfiskerselskaber i medfør af fiskerilovens § 16 og til erhvervsfiskere med A-status i medfør af fiskerilovens § 14, der er særligt berørt af reduktionen af torske- og sildekvoterne, jf. betingelserne i § 4. Stk. 2. Kompensation ydes som de minimis-støtte i overensstemmelse med Kommissionens forordning nr. 2014/717/EU af 27. juni 2014."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Aktiv erhvervsfisker: Person, der er registreret som erhvervsfisker med A-status eller selskab, der var registreret som erhvervsfiskerselskab, i henhold til fiskeriloven pr. 1. januar 2020. 2) Ansøger: Aktive erhvervsfiskerselskaber i medfør af fiskerilovens § 16 og aktive erhvervsfiskere med A-status i medfør af fiskerilovens § 14. 3) De minimis-støtte: Kompensation ydet i henhold til denne bekendtgørelse udbetales som statsstøtte under EU’s de minimis-regler, jf. bestemmelserne i Kommissionens forordning nr. 2014/717/EU af 27. juni 2014. 4) Den vestlige Østersø: ICES-områderne 22-24. 5) Den østlige Østersø: ICES-områderne 25-32. 6) Fartøjsandel: Ejerandel i et fartøj. 7) Fartøjskvoteandele (FKA): Fartøjskvoteandele, der kan fiskes, medbringes og landes af et konkret fartøj, og som et fartøjs samlede ejerkreds kan overføre helt, eller under visse betingelser delvist, til andre fartøjer. 8) FKA-fartøj: Et fartøj, der i 2006 af Miljø- og Fødevareministeriet er indplaceret som FKA-fartøj med ret til at fiske visse kvoter med FKA, eller som har fået overført FKA, og hvor Fiskeristyrelsen har bekræftet overførslen. 9) FKA-fisker: Ejer af et FKA-fartøj. 10) Generel kvotereduktion: Reduktionen af kvoter i vestlig og østlig Østersø for 2020. For torsk i østlig Østersø 92%, for torsk vestlig Østersø 60% og sild vestlig Østersø 65%. 11) Kvote: Den mængde af en bestand i et nærmere angivet farvandsområde, som står til rådighed for dansk fiskeri i et kalenderår. 12) Kvoteandele: De andele i promille, som et fartøj er tildelt eller har fået overført af den del af en given dansk kvote, der afsættes til fordeling som FKA eller IOK. Kvoteandele danner grundlag for tildeling af årsmængde af dele af kvoterne i de enkelte år. 13) Kystfiskerfartøj: Et fartøj, der opfylder betingelserne i bekendtgørelse nr. 1461 af 15. december 2019 for at indgå i den tidsbegrænsede eller tidsubegrænsede kystfiskerordning, og som er optaget i ordningen. 14) Landingsværdi: Data fra Fiskeristyrelsens registre for hvert enkelt fartøjs landinger. 15) Lejefisker: FKA-fisker, der helt eller delvist fisker på lejede kvoter, og hvis landingsværdier derfor overstiger fiskerens licensværdier. 16) Licensværdi: Værdien af den årsmængde, som tildeles pr. 1. januar for et kalenderår, der tilhører en given licens opgjort i forhold til den gennemsnitlige kilopris i 2019 af den pågældende art. For kystfiskerfartøjer tillægges tillige kystfiskertillægget. 17) Mindre aktivt fartøj (MAF): Et fartøj, der i 2006 af Miljø- og Fødevareministeriet er indplaceret som Mindre Aktivt Fartøj, eller som har opnået godkendelse som MAF-fartøj senere, fordi det erstatter et MAF-fartøj. 18) MAF-fisker: Ejer af et MAF-fartøj. 19) Nyetableret erhvervsfisker: Fartøjsejere, der er nyregistrerede som erhvervsfiskere med A-status i fiskeriet i perioden 2. januar 2019 – 1. januar 2020, og som opfylder denne ordnings øvrige betingelser. 20) Referenceperiode: Perioden den 1. januar 2017 til den 31. december 2019. 21) Sikker Digital Post: Ved sikker Digital Post forstås sikker digital kommunikation til og fra Fiskeristyrelsen via f.eks. e-Boks, borger.dk, virk.dk, tunnelløsning eller sikker mail. 22) Årsmængde: Mængde for et kalenderår af de enkelte kvoter, som må fiskes, medbringes og landes af et konkret fartøj."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgning om kompensation efter § 1, stk. 1, skal være modtaget i den periode, som er fastsat på Fiskeristyrelsens hjemmeside. Stk. 2. Ansøgning om kompensation indsendes til Fiskeristyrelsen på det ansøgningsskema, der er tilgængeligt på Fiskeristyrelsens hjemmeside. Ansøgningen skal indeholde et ansøgningsskema, hvor de i skemaet påkrævede oplysninger er afgivet. Stk. 3. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med sikker Digital Post."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ansøger skal opfylde følgende betingelser for at være berettiget til at modtage kompensation: 1) Ansøger skal være aktiv erhvervsfisker. 2) Ansøger skal have fået tildelt en licens med tilhørende kvoter pr. 1. januar 2020 eller have landet torsk i vestlig og/eller østlig Østersø eller sild i vestlig Østersø i referenceperioden. 3) Landingsværdien af fisk fanget i Østersøen skal udgøre minimum 30 pct. af ansøgers samlede landingsværdier i referenceperioden. 4) Ansøger må ikke overskride de maksimale satser for ejerandele og kvoteandele, der fremgår af bilag 14 til bekendtgørelse nr. 1604 af 19. december 2017 om regulering af fiskeriet i 2014-2020, bortset fra tilfælde, hvor der er givet dispensation i medfør af § 96, stk. 1 og 2, i bekendtgørelse nr. 1604 af 19. december 2017. 5) Ansøger må ikke have begået svig som omhandlet i artikel 10, stk. 3, i forordning 2014/508/EU af 15. maj 2014. 6) Ansøger må ikke på tidspunktet for indsendelse af ansøgning have ejerandele i fiskefartøjer, der er opført på EU-listen i medfør af artikel 27, stk. 1 i forordning 2008/1005/EF af 29. september 2008 over fartøjer, der udøver ulovligt, urapporteret og ureguleret fiskeri (IUU-fiskeri). 7) Ansøger skal på tidspunktet for indsendelse af ansøgning for de fiskerfartøjer, der søges om kompensation for, have under 9 point registreret i Fiskeristyrelsen for alvorlige overtrædelser af den fælles fiskeripolitik i medfør af bilag XXX til forordning nr. 2011/404/EU af 8. april 2011. 8) Det beregnede kompensationsbeløb skal være højere end minimumsgrænsen på 15.000 kr. Stk. 2. Ansøger kan opnå en samlet kompensation for de fartøjsandele, ansøger ejer, hvis ansøger opfylder betingelserne i stk. 1. Stk. 3. Bestemmelsen i stk. 1, nr. 3 finder ikke anvendelse for nyetablerede erhvervsfiskere."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ansøgeren, der modtager kompensation, kan over en periode på 3 regnskabsår maksimalt modtage EUR 30.000 i samlet de minimis-støtte, der ydes efter bestemmelserne i Kommissionens forordning nr. 2014/717/EU af 27. juni 2014. Inden for dette støtteloft medregnes anden de minimis-støtte, der er ydet i medfør af nævnte forordning, herunder de minimis-støtte til kompensation for torskefiskere i Østersøen udbetalt i medfør af bekendtgørelse nr. 1112 af 30. august 2018. Stk. 2. Kompensationsbeløbet beregnes efter § 6. Hvis den beregnede kompensation er over det maksimale beløb nævnt i stk. 1, nedsættes beløbet til EUR 30.000. Stk. 3. Råder en ansøger over flere fartøjer, sammenlægges kompensationen for alle fartøjerne."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fiskeristyrelsen fastsætter ansøgers kompensation på baggrund af de indsendte oplysninger og faldet i ansøgers licensværdier fra 2019-2020 eller landingsværdier i referenceperioden, jf. dog stk. 6. Stk. 2. Kompensation fastsættes for FKA-fiskere på baggrund af nedgangen i ansøgers licensværdi fra 2019-2020 eller på baggrund af den generelle kvotenedgang i 2020 med udgangspunkt i gennemsnittet af ansøgers landingsværdier i referenceperioden i vestlig og østlig Østersø afhængigt af hvilken metode, der giver den højeste kompensation. Stk. 3. Kompensation fastsættes for MAF-fiskere på baggrund af den generelle kvotenedgang i 2020 med udgangspunkt i gennemsnittet af ansøgers landingsværdier i referenceperioden i vestlig og østlig Østersø. Stk. 4. For kystfiskerfartøjer tilmeldt kystfiskerordningen lægges faktiske tildelinger af tillæg i referenceperioden til ansøgers licensværdier. Tildelingerne for 2020 estimeres på baggrund af den mulige tildeling af tillæg under kystfiskerordningen. Stk. 5. Såfremt ansøger tidligere har ejet et fartøj sammen med en anden fisker, udregnes landings- eller licensværdi for dette fartøj som den andel, der svarer til ansøgers ejerandel. Stk. 6. Kompensationsbeløbet for nyetablerede erhvervsfiskere, der ikke har fisket i referenceperioden fra 2017-2019, og som ikke har været tildelt en licens til at fiske torsk eller sild i Østersøen i 2019, men som i 2020 har fået tildelt en licens til at fiske torsk eller sild i Østersøen, beregnes på baggrund af den generelle kvotereduktion."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. For hvert enkelt af ansøgers fartøjer, der har været aktive i referenceperioden eller har landet torsk i østlig Østersø eller torsk eller sild i vestlig Østersø i referenceperioden eller dele heraf, kontrolleres det, om fartøjets aktivitets- og landingshistorik opfylder de angivne betingelser i § 4."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fiskeristyrelsen kan give afslag på ansøgning efter § 3, 1) hvis de påkrævede oplysninger i ansøgningen, jf. § 3, stk. 2, ikke er afgivet, eller 2) hvis betingelserne i § 4, stk. 1, ikke er opfyldt. Stk. 2. Hvis der er ansøgt for mere end den bevillingsmæssige ramme, foretager Fiskeristyrelsen en forholdsmæssig reduktion af kompensationen blandt ansøgerne."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Fiskeristyrelsen udsender afgørelse om kompensation til ansøgerne, og udbetaler samtidig kompensationen til modtagernes NemKonto."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Fiskeristyrelsen foretager administrativ kontrol i forbindelse med administrationen af denne ordning. Stk. 2. Fiskeristyrelsen kan til brug for kontrollen indhente relevante oplysninger fra andre myndigheder. Stk. 3. Fiskeristyrelsen kan til brug for kontrollen indhente alle nødvendige oplysninger fra ansøger."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Fiskeristyrelsen kan træffe afgørelse om hel eller delvis tilbagebetaling af kompensation, hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) ansøger ikke sikrer, at Fiskeristyrelsen får adgang til de oplysninger, som ansøger har pligt til at afgive efter § 10, stk. 3, eller 3) ansøger ikke overholder betingelserne efter § 4, stk. 1. Stk. 2. Ved opgørelse af tilbagebetalingskravet tillægges renter, hvis fristen for tilbagebetalingen overskrides. Rentetillægget beregnes for perioden mellem fristen for tilbagebetaling og datoen for tilbagebetalingen og med den i lov om renter ved forsinket betaling m.v. (Renteloven) fastsatte referencesats med tillæg."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser om kompensation truffet i henhold til denne bekendtgørelse kan påklages til Miljø- og Fødevareklagenævnet, som behandler sagen i en af nævnets afdelinger, jf. § 3, stk. 1, i lov nr. 1715 af 27. december 2016 om Miljø- og Fødevareklagenævnet, og kan derfor ikke indbringes for anden administrativ myndighed. Stk. 2. Klage til Miljø- og Fødevareklagenævnet indgives skriftligt til Fiskeristyrelsen ved anvendelse af sikker Digital post."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. juli 2020."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fiskeristyrelsen kan efter ansøgning udbetale kompensation for indtægtstab som følge af reduktion af torske- og sildekvoterne i Østersøen for 2020 til erhvervsfiskerselskaber i medfør af fiskerilovens § 16 og til erhvervsfiskere med A-status i medfør af fiskerilovens § 14, der er særligt berørt af reduktionen af torske- og sildekvoterne, jf. betingelserne i § 4. Stk. 2. Kompensation ydes som de minimis-støtte i overensstemmelse med Kommissionens forordning nr. 2014/717/EU af 27. juni 2014.",
      "valid_from": "2020-06-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Aktiv erhvervsfisker: Person, der er registreret som erhvervsfisker med A-status eller selskab, der var registreret som erhvervsfiskerselskab, i henhold til fiskeriloven pr. 1. januar 2020. 2) Ansøger: Aktive erhvervsfiskerselskaber i medfør af fiskerilovens § 16 og aktive erhvervsfiskere med A-status i medfør af fiskerilovens § 14. 3) De minimis-støtte: Kompensation ydet i henhold til denne bekendtgørelse udbetales som statsstøtte under EU’s de minimis-regler, jf. bestemmelserne i Kommissionens forordning nr. 2014/717/EU af 27. juni 2014. 4) Den vestlige Østersø: ICES-områderne 22-24. 5) Den østlige Østersø: ICES-områderne 25-32. 6) Fartøjsandel: Ejerandel i et fartøj. 7) Fartøjskvoteandele (FKA): Fartøjskvoteandele, der kan fiskes, medbringes og landes af et konkret fartøj, og som et fartøjs samlede ejerkreds kan overføre helt, eller under visse betingelser delvist, til andre fartøjer. 8) FKA-fartøj: Et fartøj, der i 2006 af Miljø- og Fødevareministeriet er indplaceret som FKA-fartøj med ret til at fiske visse kvoter med FKA, eller som har fået overført FKA, og hvor Fiskeristyrelsen har bekræftet overførslen. 9) FKA-fisker: Ejer af et FKA-fartøj. 10) Generel kvotereduktion: Reduktionen af kvoter i vestlig og østlig Østersø for 2020. For torsk i østlig Østersø 92%, for torsk vestlig Østersø 60% og sild vestlig Østersø 65%. 11) Kvote: Den mængde af en bestand i et nærmere angivet farvandsområde, som står til rådighed for dansk fiskeri i et kalenderår. 12) Kvoteandele: De andele i promille, som et fartøj er tildelt eller har fået overført af den del af en given dansk kvote, der afsættes til fordeling som FKA eller IOK. Kvoteandele danner grundlag for tildeling af årsmængde af dele af kvoterne i de enkelte år. 13) Kystfiskerfartøj: Et fartøj, der opfylder betingelserne i bekendtgørelse nr. 1461 af 15. december 2019 for at indgå i den tidsbegrænsede eller tidsubegrænsede kystfiskerordning, og som er optaget i ordningen. 14) Landingsværdi: Data fra Fiskeristyrelsens registre for hvert enkelt fartøjs landinger. 15) Lejefisker: FKA-fisker, der helt eller delvist fisker på lejede kvoter, og hvis landingsværdier derfor overstiger fiskerens licensværdier. 16) Licensværdi: Værdien af den årsmængde, som tildeles pr. 1. januar for et kalenderår, der tilhører en given licens opgjort i forhold til den gennemsnitlige kilopris i 2019 af den pågældende art. For kystfiskerfartøjer tillægges tillige kystfiskertillægget. 17) Mindre aktivt fartøj (MAF): Et fartøj, der i 2006 af Miljø- og Fødevareministeriet er indplaceret som Mindre Aktivt Fartøj, eller som har opnået godkendelse som MAF-fartøj senere, fordi det erstatter et MAF-fartøj. 18) MAF-fisker: Ejer af et MAF-fartøj. 19) Nyetableret erhvervsfisker: Fartøjsejere, der er nyregistrerede som erhvervsfiskere med A-status i fiskeriet i perioden 2. januar 2019 – 1. januar 2020, og som opfylder denne ordnings øvrige betingelser. 20) Referenceperiode: Perioden den 1. januar 2017 til den 31. december 2019. 21) Sikker Digital Post: Ved sikker Digital Post forstås sikker digital kommunikation til og fra Fiskeristyrelsen via f.eks. e-Boks, borger.dk, virk.dk, tunnelløsning eller sikker mail. 22) Årsmængde: Mængde for et kalenderår af de enkelte kvoter, som må fiskes, medbringes og landes af et konkret fartøj.",
      "valid_from": "2020-06-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ansøgning om kompensation efter § 1, stk. 1, skal være modtaget i den periode, som er fastsat på Fiskeristyrelsens hjemmeside. Stk. 2. Ansøgning om kompensation indsendes til Fiskeristyrelsen på det ansøgningsskema, der er tilgængeligt på Fiskeristyrelsens hjemmeside. Ansøgningen skal indeholde et ansøgningsskema, hvor de i skemaet påkrævede oplysninger er afgivet. Stk. 3. Al skriftlig kommunikation med Fiskeristyrelsen i forbindelse med tilskud efter denne bekendtgørelse skal ske med sikker Digital Post.",
      "valid_from": "2020-06-19",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ansøger skal opfylde følgende betingelser for at være berettiget til at modtage kompensation: 1) Ansøger skal være aktiv erhvervsfisker. 2) Ansøger skal have fået tildelt en licens med tilhørende kvoter pr. 1. januar 2020 eller have landet torsk i vestlig og/eller østlig Østersø eller sild i vestlig Østersø i referenceperioden. 3) Landingsværdien af fisk fanget i Østersøen skal udgøre minimum 30 pct. af ansøgers samlede landingsværdier i referenceperioden. 4) Ansøger må ikke overskride de maksimale satser for ejerandele og kvoteandele, der fremgår af bilag 14 til bekendtgørelse nr. 1604 af 19. december 2017 om regulering af fiskeriet i 2014-2020, bortset fra tilfælde, hvor der er givet dispensation i medfør af § 96, stk. 1 og 2, i bekendtgørelse nr. 1604 af 19. december 2017. 5) Ansøger må ikke have begået svig som omhandlet i artikel 10, stk. 3, i forordning 2014/508/EU af 15. maj 2014. 6) Ansøger må ikke på tidspunktet for indsendelse af ansøgning have ejerandele i fiskefartøjer, der er opført på EU-listen i medfør af artikel 27, stk. 1 i forordning 2008/1005/EF af 29. september 2008 over fartøjer, der udøver ulovligt, urapporteret og ureguleret fiskeri (IUU-fiskeri). 7) Ansøger skal på tidspunktet for indsendelse af ansøgning for de fiskerfartøjer, der søges om kompensation for, have under 9 point registreret i Fiskeristyrelsen for alvorlige overtrædelser af den fælles fiskeripolitik i medfør af bilag XXX til forordning nr. 2011/404/EU af 8. april 2011. 8) Det beregnede kompensationsbeløb skal være højere end minimumsgrænsen på 15.000 kr. Stk. 2. Ansøger kan opnå en samlet kompensation for de fartøjsandele, ansøger ejer, hvis ansøger opfylder betingelserne i stk. 1. Stk. 3. Bestemmelsen i stk. 1, nr. 3 finder ikke anvendelse for nyetablerede erhvervsfiskere.",
      "valid_from": "2020-06-19",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ansøgeren, der modtager kompensation, kan over en periode på 3 regnskabsår maksimalt modtage EUR 30.000 i samlet de minimis-støtte, der ydes efter bestemmelserne i Kommissionens forordning nr. 2014/717/EU af 27. juni 2014. Inden for dette støtteloft medregnes anden de minimis-støtte, der er ydet i medfør af nævnte forordning, herunder de minimis-støtte til kompensation for torskefiskere i Østersøen udbetalt i medfør af bekendtgørelse nr. 1112 af 30. august 2018. Stk. 2. Kompensationsbeløbet beregnes efter § 6. Hvis den beregnede kompensation er over det maksimale beløb nævnt i stk. 1, nedsættes beløbet til EUR 30.000. Stk. 3. Råder en ansøger over flere fartøjer, sammenlægges kompensationen for alle fartøjerne.",
      "valid_from": "2020-06-19",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fiskeristyrelsen fastsætter ansøgers kompensation på baggrund af de indsendte oplysninger og faldet i ansøgers licensværdier fra 2019-2020 eller landingsværdier i referenceperioden, jf. dog stk. 6. Stk. 2. Kompensation fastsættes for FKA-fiskere på baggrund af nedgangen i ansøgers licensværdi fra 2019-2020 eller på baggrund af den generelle kvotenedgang i 2020 med udgangspunkt i gennemsnittet af ansøgers landingsværdier i referenceperioden i vestlig og østlig Østersø afhængigt af hvilken metode, der giver den højeste kompensation. Stk. 3. Kompensation fastsættes for MAF-fiskere på baggrund af den generelle kvotenedgang i 2020 med udgangspunkt i gennemsnittet af ansøgers landingsværdier i referenceperioden i vestlig og østlig Østersø. Stk. 4. For kystfiskerfartøjer tilmeldt kystfiskerordningen lægges faktiske tildelinger af tillæg i referenceperioden til ansøgers licensværdier. Tildelingerne for 2020 estimeres på baggrund af den mulige tildeling af tillæg under kystfiskerordningen. Stk. 5. Såfremt ansøger tidligere har ejet et fartøj sammen med en anden fisker, udregnes landings- eller licensværdi for dette fartøj som den andel, der svarer til ansøgers ejerandel. Stk. 6. Kompensationsbeløbet for nyetablerede erhvervsfiskere, der ikke har fisket i referenceperioden fra 2017-2019, og som ikke har været tildelt en licens til at fiske torsk eller sild i Østersøen i 2019, men som i 2020 har fået tildelt en licens til at fiske torsk eller sild i Østersøen, beregnes på baggrund af den generelle kvotereduktion.",
      "valid_from": "2020-06-19",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. For hvert enkelt af ansøgers fartøjer, der har været aktive i referenceperioden eller har landet torsk i østlig Østersø eller torsk eller sild i vestlig Østersø i referenceperioden eller dele heraf, kontrolleres det, om fartøjets aktivitets- og landingshistorik opfylder de angivne betingelser i § 4.",
      "valid_from": "2020-06-19",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fiskeristyrelsen kan give afslag på ansøgning efter § 3, 1) hvis de påkrævede oplysninger i ansøgningen, jf. § 3, stk. 2, ikke er afgivet, eller 2) hvis betingelserne i § 4, stk. 1, ikke er opfyldt. Stk. 2. Hvis der er ansøgt for mere end den bevillingsmæssige ramme, foretager Fiskeristyrelsen en forholdsmæssig reduktion af kompensationen blandt ansøgerne.",
      "valid_from": "2020-06-19",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Fiskeristyrelsen udsender afgørelse om kompensation til ansøgerne, og udbetaler samtidig kompensationen til modtagernes NemKonto.",
      "valid_from": "2020-06-19",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Fiskeristyrelsen foretager administrativ kontrol i forbindelse med administrationen af denne ordning. Stk. 2. Fiskeristyrelsen kan til brug for kontrollen indhente relevante oplysninger fra andre myndigheder. Stk. 3. Fiskeristyrelsen kan til brug for kontrollen indhente alle nødvendige oplysninger fra ansøger.",
      "valid_from": "2020-06-19",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Fiskeristyrelsen kan træffe afgørelse om hel eller delvis tilbagebetaling af kompensation, hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) ansøger ikke sikrer, at Fiskeristyrelsen får adgang til de oplysninger, som ansøger har pligt til at afgive efter § 10, stk. 3, eller 3) ansøger ikke overholder betingelserne efter § 4, stk. 1. Stk. 2. Ved opgørelse af tilbagebetalingskravet tillægges renter, hvis fristen for tilbagebetalingen overskrides. Rentetillægget beregnes for perioden mellem fristen for tilbagebetaling og datoen for tilbagebetalingen og med den i lov om renter ved forsinket betaling m.v. (Renteloven) fastsatte referencesats med tillæg.",
      "valid_from": "2020-06-19",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser om kompensation truffet i henhold til denne bekendtgørelse kan påklages til Miljø- og Fødevareklagenævnet, som behandler sagen i en af nævnets afdelinger, jf. § 3, stk. 1, i lov nr. 1715 af 27. december 2016 om Miljø- og Fødevareklagenævnet, og kan derfor ikke indbringes for anden administrativ myndighed. Stk. 2. Klage til Miljø- og Fødevareklagenævnet indgives skriftligt til Fiskeristyrelsen ved anvendelse af sikker Digital post.",
      "valid_from": "2020-06-19",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. juli 2020.",
      "valid_from": "2020-06-19",
      "valid_to": null
    }
  ],
  "definitions": [
    {
      "term": "sikker digital post",
      "definition": "sikker digital kommunikation til og fra Fiskeristyrelsen via f",
      "source_provision": "1:2"
    }
  ]
}
