{
  "id": "2017:574",
  "type": "statute",
  "title": "Bekendtgørelse om vaccination mod Newcastle disease, herunder paramyxovirus-1 hos duer",
  "short_name": "BEK H#LOKDOK04",
  "status": "in_force",
  "issued_date": "2017-05-30",
  "url": "https://www.retsinformation.dk/eli/lta/2017/574/xml",
  "description": "Retsinformation source. DocumentId=CK001304; AccessionNumber=B20170057405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse ved obligatorisk vaccination af fjerkræ. Stk. 2. Bekendtgørelsen finder endvidere anvendelse for flytning, national omsætning og samling af fjerkræ og andre fugle vaccineret mod Newcastle disease."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Fjerkræ: Høns, kalkuner, perlehøns, vagtler, opdrættet fjervildt og duer, der opdrættes eller holdes i fangenskab. 2) Opdrættet fjervildt: Fasaner, agerhøns, rødhøns og stenhøns. 3) Andre fugle: Fugle, der ikke er fjerkræ. 4) Erhvervsmæssig produktion: Produktion af fjerkræ, rugeæg eller konsumæg i besætninger med mere end 100 æglæggende høner/avlsfugle og kommerciel produktion af slagtefjerkræ og kommerciel opdræt til videresalg. 5) Avlsvirksomhed: Virksomhed med avlsdyr, hvor aktiviteten består i produktion af fjerkræ til avls- og centralopdrætningsvirksomheder. 6) Centralopdrætningsvirksomhed: Virksomhed, hvis aktivitet består i opdræt af fjerkræ til rugeægsproduktionen. 7) Formeringsvirksomhed: Virksomhed med formeringsdyr, hvor aktiviteten består i produktion af rugeæg. 8) Opdrætningsvirksomhed: Virksomhed, hvis aktivitet består i opdræt af fjerkræ til konsumægsproduktion af æg, der leveres til autoriseret ægpakkeri. 9) Konsumægsvirksomhed: Virksomhed med konsumægshøner, hvor aktiviteten består i erhvervsmæssig produktion af æg til konsum. 10) Besætning: En samling af dyr af samme dyreart, som anvendes til et bestemt formål, som er knyttet til en bestemt geografisk beliggenhed, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i biproduktforordningen (Europa-Parlamentets og Rådets forordning (EF) nr. 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter). 11) Brugeren: Enhver fysisk eller juridisk person, som midlertidigt eller permanent har ansvaret for en besætning. 12) Voliere: En indhegning til fugle eller fjerkræ monteret med volierenet eller lignende med dimissioner på maksimalt 19 mm x 19 mm (¾ tomme x ¾ tomme) eller 12,5 mm x 25 mm (½ tomme x 1 tomme)."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejer eller bruger er ansvarlig for, at følgende fjerkræ, herunder fjervildt, vaccineres mod Newcastle disease efter retningslinierne i bilag 1-4: 1) Fjerkræ i centralopdrætnings- og opdrætningsvirksomheder. 2) Fjerkræ i formerings- og konsumægsvirksomheder. 3) Fjerkræ i avlsvirksomheder med erhvervsmæssig produktion, herunder opdrættet fjervildt i virksomheder med erhvervsmæssigt avl og opdræt, hvor fjervildtet forbliver under hegn til efterfølgende sæson. . 4) Slagtekyllinger til erhvervsmæssig produktion: a) som har adgang til udearealer, eller b) som holdes inde, men opnår en alder på over 10 uger inden slagtning. 5) Slagtekalkuner til erhvervsmæssig produktion. 6) Øvrige kalkuner til erhvervsmæssig produktion. 7) Fjerkræ, der deltager i skuer, udstillinger og lignende. Dette gælder dog ikke fjerkræ, der: a) altid holdes indelukket i voliere med fast tag, og udstilles ved separate udstillinger udelukkende med deltagelse af uvaccineret fjerkræ, der er holdt under samme forhold, eller b) er for ungt til at blive vaccineret. Disse skal i så fald holdes adskilt fra udstillingens øvrige fjerkræ og må ikke omsættes. 8) Fjerkræ, der omsættes via markeder, samlinger og lignende. Dette gælder dog ikke omsætning af fjerkræ, herunder duer, på skuer, udstillinger og lignende, der er undtaget fra krav om vaccination mod Newcastle disease, jf. nr. 7, og § 4, stk. 1. Stk. 2. Fødevarestyrelsen kan skærpe de i bilag 1-4 nævnte vaccinationsprogrammer, hvis styrelsen skønner, at der er forøget smittepres som følge af udbrud af Newcastle disease her i landet eller i andre europæiske lande. Stk. 3. Andre vaccinationsprogrammer end dem, der er angivet i bilag 1-4, må anvendes, såfremt disse forinden godkendes af Fødevarestyrelsen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Alle duer, der deltager i kapflyvninger, konkurrencer, udstillinger eller lignende, skal vaccineres med en paramyxovirus-vaccine, som beskytter mod paramyxovirus-1 infektion hos duer. Dette gælder dog ikke duer, der: 1) ikke har mulighed for at flyve frit, 2) holdes indelukket i voliere med fast tag, og 3) udstilles ved separate udstillinger udelukkende med deltagelse af uvaccineret fjerkræ, der er holdt under samme forhold. Stk. 2. Ejeren eller brugeren af de i stk. 1 nævnte duer er ansvarlig for, at disse bliver vaccineret efter retningslinjerne i bilag 4. Stk. 3. Fødevarestyrelsen kan skærpe retningslinjerne i bilag 4, hvis styrelsen skønner, at der er forøget smittepres som følge af udbrud af Newcastle disease her i landet eller i andre europæiske lande."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Fødevarestyrelsen kan i tilfælde, hvor vaccinationen ikke er udført i overensstemmelse med retningslinjerne i bilag 1-4 påbyde, at vaccination skal foretages af en dyrlæge."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ejeren eller brugeren af fjerkræ vaccineret mod Newcastle disease skal føre optegnelser over vaccination i besætningsjournal eller lignende. Stk. 2. Optegnelserne skal indeholde oplysninger om dato, vaccinens navn og batch nr., antal vaccinerede dyr, alder, flok nr., hus nr., øvrige relevante oplysninger, evt. bemærkninger og underskrift af ejeren eller brugeren. Stk. 3. De i stk. 1 og 2 nævnte optegnelser skal sammen med dokumentation for indkøbt vaccine og kopi af eventuel indberetning om flytning og omsætning til Det Danske Fjerkræraad, jf. § 9, opbevares i besætningen i 2 år fra vaccinationstidspunktet og skal på forlangende forevises for Fødevarestyrelsen. Stk. 4. Fødevarestyrelsen kan påbyde ejeren eller brugeren af det vaccinerede fjerkræ at indsende kopi af dokumentation for indkøbt vaccine og udført vaccination, såfremt Fødevarestyrelsen ved kontrolaktivitet finder, at ejeren eller brugeren ikke lever op til kravene i stk. 2 og 3."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Fjerkræ, der skal vaccineres i medfør af § 3, må ikke flyttes eller omsættes, før vaccination mod Newcastle disease er foretaget i henhold til bilag 1-4. Stk. 2. Reglerne vedrørende flytning og omsætning i stk. 1 gælder ikke for følgende: 1) Høns og kalkuner, der er påbegyndt vaccineret, og som ved flytning eller omsætning til ikke erhvervsmæssig produktion, er ledsaget af den i bilag 5 anførte informationsskrivelse udfyldt og underskrevet af sælger. 2) Høns og kalkuner, der endnu ikke er vaccineret første gang, jf. vaccinationsprogram i bilag 1. 3) Høns og kalkuner, der samhandles til andre EU- lande eller eksporteres til 3. lande efter gældende regler. 4) Høns og kalkuner, der flyttes eller omsættes direkte til slagtning eller destruktion."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fjerkræ og andre fugle vaccineret mod Newcastle disease skal ved flytning eller omsætning fra en erhvervsmæssig produktion til en ikke-erhvervsmæssig produktion ledsages af den i bilag 5 anførte informationsskrivelse, udfyldt og underskrevet af sælgeren. Stk. 2. Ved flytning eller omsætning af fjerkræ eller andre fugle mellem to besætninger uden erhvervsmæssig produktion, der er omfattet af kravet om vaccination i § 3, skal sælgeren skriftligt give køber oplysninger om Newcastle disease vaccinationsstatus for det pågældende fjerkræ eller andre fugle. Den i bilag 5 anførte informationsskrivelse kan anvendes."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Flytning og omsætning af høns og kalkuner fra avls-, centralopdrætnings- og opdrætningsvirksomheder til formerings- og konsumægsvirksomheder skal indberettes af ejeren eller brugeren af den pågældende virksomhed, hvorfra fjerkræet flyttes eller omsættes. Stk. 2. Indberetningen skal ske til Det Danske Fjerkræraad senest 7 dage efter flytningen."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Det er ikke tilladt at flytte og omsætte fjerkræ fra besætninger, hvor der vaccineres mod Newcastle disease, til besætninger, hvor der ikke vaccineres mod Newcastle disease, og omvendt. Stk. 2. Forbuddet i stk. 1 gælder også for andre fugle, der er vaccineret mod Newcastle disease. Stk. 3. Forbuddet i stk. 1 og 2 gælder ikke: 1) ved flytning eller omsætning fra avls-, centralopdrætnings- og opdrætningsvirksomheder til konsum- og formeringsvirksomheder, hvor vaccineret og ikke-vaccineret fjerkræ holdes adskilt, både hvad angår fysisk placering og pasningsrutine, eller 2) hvor det pågældende vaccinerede fjerkræ og andre fugle udelukkende er vaccineret med en inaktiveret paramyxovirus vaccine, som beskytter mod Newcastle disease."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Fjerkræ og andre fugle vaccineret mod Newcastle disease må kun tilføres skuer, udstillinger, markeder o. lign., hvis vaccinationen med en inaktiveret paramyxovirus vaccine, som beskytter mod Newcastle disease, er foretaget senest 8 dage før samlingen. Stk. 2. Det i stk. 1 nævnte fjerkræ og andre fugle skal være ledsaget af en gyldig dokumentation for gennemført vaccination."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Arrangører af konkurrencer, udstillinger, markeder og lignende arrangementer, hvor der samles og omsættes fjerkræ, skal informere ejere eller brugere for det deltagende fjerkræ omfattet af denne bekendtgørelse om deres pligt til at medtage gyldig dokumentation for gennemført vaccination mod Newcastle disease, jf. § 11, stk. 2. Stk. 2. Arrangører af konkurrencer, udstillinger, markeder og lignende arrangementer, hvor der samles og omsættes fjerkræ, skal i forbindelse med, at det deltagende fjerkræ ankommer til arrangementet, påse, at det i stk. 1 nævnte dokumentation er medbragt. Stk. 3. Arrangører af konkurrencer, udstillinger, markeder og lignende arrangementer, hvor der samles og omsættes fjerkræ, skal sørge for, at fjerkræ, der ikke følges af det i stk. 1 nævnte dokumentation, udelukkes fra at deltage i det pågældende arrangement. Stk. 4. Fødevarestyrelsen kan forbyde gennemførelse af arrangementet eller påbyde udelukkelse af fjerkræ uden gyldig dokumentation for udført vaccination, hvis Fødevarestyrelsen i forbindelse med kontrolaktivitet finder, at der ved arrangementet deltager fjerkræ, der ikke er vaccineret mod Newcastle disease i overensstemmelse med reglerne i denne bekendtgørelse."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Fødevarestyrelsen kan efter ansøgning dispensere fra reglerne i § 3, stk. 1, § 4, stk. 1 eller 2, § 6, stk. 1, § 7, eller § 10, stk. 1 eller 2, hvis styrelsen skønner, at hensynet til smittebeskyttelse ikke taler imod."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Udgifter, som afholdes i medfør af denne bekendtgørelse, er Fødevarestyrelsen uvedkommende."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Med bøde straffes den, der 1) overtræder § 3, stk. 1, § 4, stk. 1 eller 2, § 6, stk. 1-3, § 7, § 8, stk. 1, § 9, § 10, stk. 1 eller 2, § 11 eller § 12, stk. 1-3, eller 2) undlader at efterkomme forbud eller påbud efter § 5, § 6, stk. 4, eller § 12, stk. 4. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået forsætligt eller groft uagtsomt, og hvis der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Bekendtgørelsen træder i kraft den 1. juli 2017. Stk. 2. Bekendtgørelse nr. 1479 af 8. december 2015 om vaccination mod Newcastle disease, herunder paramyxovirus-1 hos duer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse ved obligatorisk vaccination af fjerkræ. Stk. 2. Bekendtgørelsen finder endvidere anvendelse for flytning, national omsætning og samling af fjerkræ og andre fugle vaccineret mod Newcastle disease.",
      "valid_from": "2017-05-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Fjerkræ: Høns, kalkuner, perlehøns, vagtler, opdrættet fjervildt og duer, der opdrættes eller holdes i fangenskab. 2) Opdrættet fjervildt: Fasaner, agerhøns, rødhøns og stenhøns. 3) Andre fugle: Fugle, der ikke er fjerkræ. 4) Erhvervsmæssig produktion: Produktion af fjerkræ, rugeæg eller konsumæg i besætninger med mere end 100 æglæggende høner/avlsfugle og kommerciel produktion af slagtefjerkræ og kommerciel opdræt til videresalg. 5) Avlsvirksomhed: Virksomhed med avlsdyr, hvor aktiviteten består i produktion af fjerkræ til avls- og centralopdrætningsvirksomheder. 6) Centralopdrætningsvirksomhed: Virksomhed, hvis aktivitet består i opdræt af fjerkræ til rugeægsproduktionen. 7) Formeringsvirksomhed: Virksomhed med formeringsdyr, hvor aktiviteten består i produktion af rugeæg. 8) Opdrætningsvirksomhed: Virksomhed, hvis aktivitet består i opdræt af fjerkræ til konsumægsproduktion af æg, der leveres til autoriseret ægpakkeri. 9) Konsumægsvirksomhed: Virksomhed med konsumægshøner, hvor aktiviteten består i erhvervsmæssig produktion af æg til konsum. 10) Besætning: En samling af dyr af samme dyreart, som anvendes til et bestemt formål, som er knyttet til en bestemt geografisk beliggenhed, og som har en ejer i form af en juridisk eller fysisk person. Definitionen omfatter også samlinger af dyr på steder, hvor der midlertidigt samles levende eller døde dyr, herunder samlesteder, slagterier, forarbejdningsanlæg, køle- og fryseanlæg, afhentningspladser, fælles græsgange, græsningsarealer, dyrskuer, individprøvestationer, dyrehospitaler samt virksomheder omfattet af artikel 18 i biproduktforordningen (Europa-Parlamentets og Rådets forordning (EF) nr. 1069/2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002 (forordningen om animalske biprodukter). 11) Brugeren: Enhver fysisk eller juridisk person, som midlertidigt eller permanent har ansvaret for en besætning. 12) Voliere: En indhegning til fugle eller fjerkræ monteret med volierenet eller lignende med dimissioner på maksimalt 19 mm x 19 mm (¾ tomme x ¾ tomme) eller 12,5 mm x 25 mm (½ tomme x 1 tomme).",
      "valid_from": "2017-05-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejer eller bruger er ansvarlig for, at følgende fjerkræ, herunder fjervildt, vaccineres mod Newcastle disease efter retningslinierne i bilag 1-4: 1) Fjerkræ i centralopdrætnings- og opdrætningsvirksomheder. 2) Fjerkræ i formerings- og konsumægsvirksomheder. 3) Fjerkræ i avlsvirksomheder med erhvervsmæssig produktion, herunder opdrættet fjervildt i virksomheder med erhvervsmæssigt avl og opdræt, hvor fjervildtet forbliver under hegn til efterfølgende sæson. . 4) Slagtekyllinger til erhvervsmæssig produktion: a) som har adgang til udearealer, eller b) som holdes inde, men opnår en alder på over 10 uger inden slagtning. 5) Slagtekalkuner til erhvervsmæssig produktion. 6) Øvrige kalkuner til erhvervsmæssig produktion. 7) Fjerkræ, der deltager i skuer, udstillinger og lignende. Dette gælder dog ikke fjerkræ, der: a) altid holdes indelukket i voliere med fast tag, og udstilles ved separate udstillinger udelukkende med deltagelse af uvaccineret fjerkræ, der er holdt under samme forhold, eller b) er for ungt til at blive vaccineret. Disse skal i så fald holdes adskilt fra udstillingens øvrige fjerkræ og må ikke omsættes. 8) Fjerkræ, der omsættes via markeder, samlinger og lignende. Dette gælder dog ikke omsætning af fjerkræ, herunder duer, på skuer, udstillinger og lignende, der er undtaget fra krav om vaccination mod Newcastle disease, jf. nr. 7, og § 4, stk. 1. Stk. 2. Fødevarestyrelsen kan skærpe de i bilag 1-4 nævnte vaccinationsprogrammer, hvis styrelsen skønner, at der er forøget smittepres som følge af udbrud af Newcastle disease her i landet eller i andre europæiske lande. Stk. 3. Andre vaccinationsprogrammer end dem, der er angivet i bilag 1-4, må anvendes, såfremt disse forinden godkendes af Fødevarestyrelsen.",
      "valid_from": "2017-05-30",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Alle duer, der deltager i kapflyvninger, konkurrencer, udstillinger eller lignende, skal vaccineres med en paramyxovirus-vaccine, som beskytter mod paramyxovirus-1 infektion hos duer. Dette gælder dog ikke duer, der: 1) ikke har mulighed for at flyve frit, 2) holdes indelukket i voliere med fast tag, og 3) udstilles ved separate udstillinger udelukkende med deltagelse af uvaccineret fjerkræ, der er holdt under samme forhold. Stk. 2. Ejeren eller brugeren af de i stk. 1 nævnte duer er ansvarlig for, at disse bliver vaccineret efter retningslinjerne i bilag 4. Stk. 3. Fødevarestyrelsen kan skærpe retningslinjerne i bilag 4, hvis styrelsen skønner, at der er forøget smittepres som følge af udbrud af Newcastle disease her i landet eller i andre europæiske lande.",
      "valid_from": "2017-05-30",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Fødevarestyrelsen kan i tilfælde, hvor vaccinationen ikke er udført i overensstemmelse med retningslinjerne i bilag 1-4 påbyde, at vaccination skal foretages af en dyrlæge.",
      "valid_from": "2017-05-30",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ejeren eller brugeren af fjerkræ vaccineret mod Newcastle disease skal føre optegnelser over vaccination i besætningsjournal eller lignende. Stk. 2. Optegnelserne skal indeholde oplysninger om dato, vaccinens navn og batch nr., antal vaccinerede dyr, alder, flok nr., hus nr., øvrige relevante oplysninger, evt. bemærkninger og underskrift af ejeren eller brugeren. Stk. 3. De i stk. 1 og 2 nævnte optegnelser skal sammen med dokumentation for indkøbt vaccine og kopi af eventuel indberetning om flytning og omsætning til Det Danske Fjerkræraad, jf. § 9, opbevares i besætningen i 2 år fra vaccinationstidspunktet og skal på forlangende forevises for Fødevarestyrelsen. Stk. 4. Fødevarestyrelsen kan påbyde ejeren eller brugeren af det vaccinerede fjerkræ at indsende kopi af dokumentation for indkøbt vaccine og udført vaccination, såfremt Fødevarestyrelsen ved kontrolaktivitet finder, at ejeren eller brugeren ikke lever op til kravene i stk. 2 og 3.",
      "valid_from": "2017-05-30",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Fjerkræ, der skal vaccineres i medfør af § 3, må ikke flyttes eller omsættes, før vaccination mod Newcastle disease er foretaget i henhold til bilag 1-4. Stk. 2. Reglerne vedrørende flytning og omsætning i stk. 1 gælder ikke for følgende: 1) Høns og kalkuner, der er påbegyndt vaccineret, og som ved flytning eller omsætning til ikke erhvervsmæssig produktion, er ledsaget af den i bilag 5 anførte informationsskrivelse udfyldt og underskrevet af sælger. 2) Høns og kalkuner, der endnu ikke er vaccineret første gang, jf. vaccinationsprogram i bilag 1. 3) Høns og kalkuner, der samhandles til andre EU- lande eller eksporteres til 3. lande efter gældende regler. 4) Høns og kalkuner, der flyttes eller omsættes direkte til slagtning eller destruktion.",
      "valid_from": "2017-05-30",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Fjerkræ og andre fugle vaccineret mod Newcastle disease skal ved flytning eller omsætning fra en erhvervsmæssig produktion til en ikke-erhvervsmæssig produktion ledsages af den i bilag 5 anførte informationsskrivelse, udfyldt og underskrevet af sælgeren. Stk. 2. Ved flytning eller omsætning af fjerkræ eller andre fugle mellem to besætninger uden erhvervsmæssig produktion, der er omfattet af kravet om vaccination i § 3, skal sælgeren skriftligt give køber oplysninger om Newcastle disease vaccinationsstatus for det pågældende fjerkræ eller andre fugle. Den i bilag 5 anførte informationsskrivelse kan anvendes.",
      "valid_from": "2017-05-30",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Flytning og omsætning af høns og kalkuner fra avls-, centralopdrætnings- og opdrætningsvirksomheder til formerings- og konsumægsvirksomheder skal indberettes af ejeren eller brugeren af den pågældende virksomhed, hvorfra fjerkræet flyttes eller omsættes. Stk. 2. Indberetningen skal ske til Det Danske Fjerkræraad senest 7 dage efter flytningen.",
      "valid_from": "2017-05-30",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Det er ikke tilladt at flytte og omsætte fjerkræ fra besætninger, hvor der vaccineres mod Newcastle disease, til besætninger, hvor der ikke vaccineres mod Newcastle disease, og omvendt. Stk. 2. Forbuddet i stk. 1 gælder også for andre fugle, der er vaccineret mod Newcastle disease. Stk. 3. Forbuddet i stk. 1 og 2 gælder ikke: 1) ved flytning eller omsætning fra avls-, centralopdrætnings- og opdrætningsvirksomheder til konsum- og formeringsvirksomheder, hvor vaccineret og ikke-vaccineret fjerkræ holdes adskilt, både hvad angår fysisk placering og pasningsrutine, eller 2) hvor det pågældende vaccinerede fjerkræ og andre fugle udelukkende er vaccineret med en inaktiveret paramyxovirus vaccine, som beskytter mod Newcastle disease.",
      "valid_from": "2017-05-30",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Fjerkræ og andre fugle vaccineret mod Newcastle disease må kun tilføres skuer, udstillinger, markeder o. lign., hvis vaccinationen med en inaktiveret paramyxovirus vaccine, som beskytter mod Newcastle disease, er foretaget senest 8 dage før samlingen. Stk. 2. Det i stk. 1 nævnte fjerkræ og andre fugle skal være ledsaget af en gyldig dokumentation for gennemført vaccination.",
      "valid_from": "2017-05-30",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Arrangører af konkurrencer, udstillinger, markeder og lignende arrangementer, hvor der samles og omsættes fjerkræ, skal informere ejere eller brugere for det deltagende fjerkræ omfattet af denne bekendtgørelse om deres pligt til at medtage gyldig dokumentation for gennemført vaccination mod Newcastle disease, jf. § 11, stk. 2. Stk. 2. Arrangører af konkurrencer, udstillinger, markeder og lignende arrangementer, hvor der samles og omsættes fjerkræ, skal i forbindelse med, at det deltagende fjerkræ ankommer til arrangementet, påse, at det i stk. 1 nævnte dokumentation er medbragt. Stk. 3. Arrangører af konkurrencer, udstillinger, markeder og lignende arrangementer, hvor der samles og omsættes fjerkræ, skal sørge for, at fjerkræ, der ikke følges af det i stk. 1 nævnte dokumentation, udelukkes fra at deltage i det pågældende arrangement. Stk. 4. Fødevarestyrelsen kan forbyde gennemførelse af arrangementet eller påbyde udelukkelse af fjerkræ uden gyldig dokumentation for udført vaccination, hvis Fødevarestyrelsen i forbindelse med kontrolaktivitet finder, at der ved arrangementet deltager fjerkræ, der ikke er vaccineret mod Newcastle disease i overensstemmelse med reglerne i denne bekendtgørelse.",
      "valid_from": "2017-05-30",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Fødevarestyrelsen kan efter ansøgning dispensere fra reglerne i § 3, stk. 1, § 4, stk. 1 eller 2, § 6, stk. 1, § 7, eller § 10, stk. 1 eller 2, hvis styrelsen skønner, at hensynet til smittebeskyttelse ikke taler imod.",
      "valid_from": "2017-05-30",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Udgifter, som afholdes i medfør af denne bekendtgørelse, er Fødevarestyrelsen uvedkommende.",
      "valid_from": "2017-05-30",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Med bøde straffes den, der 1) overtræder § 3, stk. 1, § 4, stk. 1 eller 2, § 6, stk. 1-3, § 7, § 8, stk. 1, § 9, § 10, stk. 1 eller 2, § 11 eller § 12, stk. 1-3, eller 2) undlader at efterkomme forbud eller påbud efter § 5, § 6, stk. 4, eller § 12, stk. 4. Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået forsætligt eller groft uagtsomt, og hvis der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2017-05-30",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Bekendtgørelsen træder i kraft den 1. juli 2017. Stk. 2. Bekendtgørelse nr. 1479 af 8. december 2015 om vaccination mod Newcastle disease, herunder paramyxovirus-1 hos duer ophæves.",
      "valid_from": "2017-05-30",
      "valid_to": null
    }
  ],
  "definitions": []
}
