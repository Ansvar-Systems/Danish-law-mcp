{
  "id": "2008:800",
  "type": "statute",
  "title": "Bekendtgørelse for Grønland om eksamen for statsautoriserede revisorer",
  "short_name": "BEK H#LOKDOK04",
  "status": "in_force",
  "issued_date": "2008-07-28",
  "url": "https://www.retsinformation.dk/eli/lta/2008/800/xml",
  "description": "Retsinformation source. DocumentId=AU003370; AccessionNumber=B20080080005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Eksamen for statsautoriserede revisorer (revisoreksamen) aflægges for en eksamenskommission, der er nedsat af Revisorkommissionen. Revisoreksamen består af en skriftlig og en mundtlig prøve."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. For at kunne indstille sig til den skriftlige prøve kræves: 1) at revisorkandidateksamen (cand. merc. aud.) er bestået, 2) at der højst er gået 8 år efter udløbet af det kalenderår, hvori revisorkandidateksamen er bestået, og 3) deltagelse i mindst 3 år efter det fyldte 18. år i udførelse af opgaver, der vedrører revision af årsrapporter eller tilsvarende regnskabsrapporteringer i en statsautoriseret revisionsvirksomhed, og således at mindst 2 år er foregået efter at revisorkandidatuddannelsen er bestået. Stk. 2. Revisorkommissionen kan tillade, at indstilling til skriftlig del af revisoreksamen kan ske mere end 8 år efter den periode, der er fastsat i stk. 1, nr. 2. Det er dog en betingelse, at efterfølgende indstillinger sker de to på hinanden følgende år. Stk. 3. Erhvervs- og Selskabsstyrelsen kan undtage fra bestemmelsen i stk. 1, nr. 3."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne deltage i den mundtlige prøve ved revisoreksamen kræves, at den skriftlige prøve er bestået. Indstilling til den mundtlige prøve skal ske senest 3 år efter, at den skriftlige prøve er bestået. Revisorkommissionen kan undtage herfra. Stk. 2. Ingen, der 3 gange har påbegyndt den skriftlige eller den mundtlige prøve, kan påny indstille sig til denne prøve. Revisorkommissionen kan i særlige tilfælde undtage herfra."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Revisoreksamen omfatter en skriftlig prøve, der efter Revisorkommissionens bestemmelse består af en eller flere skriftlige opgaver, der besvares i løbet af 2 på hinanden følgende eksamensdage. Eksamen omfatter endvidere en mundtlig prøve. Den skriftlige og mundtlige prøve skal godtgøre kandidaternes praktiske duelighed inden for de områder, som henhører under statsautoriserede revisorers virkefelt herunder opgaveaccept, opgavens planlægning og udførelse, erklæringer og beretninger, vurdering af regnskabssystemer og risikostyring, koncernregnskaber, regnskabsanalyse, kriseramte virksomheder, generationsskifte, rådgivning og assistance indenfor regnskabs- og skattespørgsmål, finansieringsforhold, værdiansættelser, køb og salg af virksomheder, rentabilitetsanalyser samt undersøgelser i forbindelse med rationalisering og administrativ organisation. Stk. 2. Revisorkommissionen fastsætter de nærmere regler om fremgangsmåden vedrørende den skriftlige og den mundtlige prøve."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der gives særskilt bedømmelse af den skriftlige og mundtlige prøve. Ved bedømmelsen anvendes karaktererne ”bestået” eller ”ikke bestået”. Stk. 2. For at bestå eksamen kræves, at der både ved den skriftlige og den mundtlige prøve er opnået karakteren ”bestået”."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Eksamen afholdes én gang om året. Stk. 2. Ansøgning om at indstille sig til eksamen indgives til Revisorkommissionen i en form, der er fastsat af Erhvervs- og Selskabsstyrelsen. Med mindre andet bestemmes, skal ansøgning om at indstille sig til den skriftlige og mundtlige prøve være modtaget i Revisorkommissionen senest den 1. juni det pågældende år. Ansøgning om alene at indstille sig til den mundtlige prøve skal være modtaget i Revisorkommissionen senest den 1. oktober det pågældende år. Stk. 3. Framelding fra skriftlig prøve skal være modtaget i Revisorkommissionen senest den 1. august det pågældende år. Senere framelding, der ikke skyldes dokumenterede særlige forhold såsom egen sygdom eller dødsfald i nærmeste familie, vil blive regnet som et forsøg ved den skriftlige prøve. Stk. 4. Anmodning om dispensation fra § 2, stk. 1, nr. 2, samt § 3, stk. 2, skal være modtaget i Revisorkommissionen senest den 1. maj det pågældende år."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervs- og Selskabsstyrelsen udnævner efter indstilling fra Revisorkommissionen eksaminatorer til de skriftlige og mundtlige prøver. Eksaminatorer til revisoreksamen skal være statsautoriserede revisorer. Stk. 2. Skriftlige prøver bedømmes af en eksaminator samt mindst 2 censorer. Mundtlige prøver bedømmes af en eksaminator samt mindst 3 censorer. Ved revisoreksamen skal mindst en censor være statsautoriseret revisor og mindst en censor være en person, der ikke er revisor. Stk. 3. Revisorkommissionens medlemmer deltager som censorer ved bedømmelsen af de skriftlige og mundtlige prøver. De medlemmer af Revisorkommissionen, der er registrerede revisorer, kan dog ikke deltage ved bedømmelsen. Erhvervs- og Selskabsstyrelsen kan efter indstilling fra Revisorkommissionen udnævne yderligere censorer til bedømmelsen af de skriftlige og mundtlige prøver."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For bestået eksamen udfærdiges eksamensbevis."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Klage over en skriftlig eller mundtlig prøve indgives af kandidaten til formanden for Revisorkommissionen. Klagen, der skal være skriftlig og begrundet, skal være modtaget senest 5 uger efter, at resultatet af den pågældende prøve er bekendtgjort. Stk. 2. Eksaminator og censorer kan efter en fornyet overvejelse beslutte at ændre eller fastholde den oprindelige bedømmelse. De kan endvidere i samråd med formanden for eksamenskommissionen vedtage at ophæve eksaminationen og lade en ny eksamination afholde, såfremt kandidaten er indforstået hermed. Stk. 3. Behandlingen af klagen skal være afsluttet og resultatet meddelt klageren gennem Revisorkommissionens formand senest 1 måned efter modtagelsen af klagen."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bekendtgørelsen træder i kraft den 1. august 2008."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Eksamen for statsautoriserede revisorer (revisoreksamen) aflægges for en eksamenskommission, der er nedsat af Revisorkommissionen. Revisoreksamen består af en skriftlig og en mundtlig prøve.",
      "valid_from": "2008-07-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. For at kunne indstille sig til den skriftlige prøve kræves: 1) at revisorkandidateksamen (cand. merc. aud.) er bestået, 2) at der højst er gået 8 år efter udløbet af det kalenderår, hvori revisorkandidateksamen er bestået, og 3) deltagelse i mindst 3 år efter det fyldte 18. år i udførelse af opgaver, der vedrører revision af årsrapporter eller tilsvarende regnskabsrapporteringer i en statsautoriseret revisionsvirksomhed, og således at mindst 2 år er foregået efter at revisorkandidatuddannelsen er bestået. Stk. 2. Revisorkommissionen kan tillade, at indstilling til skriftlig del af revisoreksamen kan ske mere end 8 år efter den periode, der er fastsat i stk. 1, nr. 2. Det er dog en betingelse, at efterfølgende indstillinger sker de to på hinanden følgende år. Stk. 3. Erhvervs- og Selskabsstyrelsen kan undtage fra bestemmelsen i stk. 1, nr. 3.",
      "valid_from": "2008-07-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne deltage i den mundtlige prøve ved revisoreksamen kræves, at den skriftlige prøve er bestået. Indstilling til den mundtlige prøve skal ske senest 3 år efter, at den skriftlige prøve er bestået. Revisorkommissionen kan undtage herfra. Stk. 2. Ingen, der 3 gange har påbegyndt den skriftlige eller den mundtlige prøve, kan påny indstille sig til denne prøve. Revisorkommissionen kan i særlige tilfælde undtage herfra.",
      "valid_from": "2008-07-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Revisoreksamen omfatter en skriftlig prøve, der efter Revisorkommissionens bestemmelse består af en eller flere skriftlige opgaver, der besvares i løbet af 2 på hinanden følgende eksamensdage. Eksamen omfatter endvidere en mundtlig prøve. Den skriftlige og mundtlige prøve skal godtgøre kandidaternes praktiske duelighed inden for de områder, som henhører under statsautoriserede revisorers virkefelt herunder opgaveaccept, opgavens planlægning og udførelse, erklæringer og beretninger, vurdering af regnskabssystemer og risikostyring, koncernregnskaber, regnskabsanalyse, kriseramte virksomheder, generationsskifte, rådgivning og assistance indenfor regnskabs- og skattespørgsmål, finansieringsforhold, værdiansættelser, køb og salg af virksomheder, rentabilitetsanalyser samt undersøgelser i forbindelse med rationalisering og administrativ organisation. Stk. 2. Revisorkommissionen fastsætter de nærmere regler om fremgangsmåden vedrørende den skriftlige og den mundtlige prøve.",
      "valid_from": "2008-07-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der gives særskilt bedømmelse af den skriftlige og mundtlige prøve. Ved bedømmelsen anvendes karaktererne ”bestået” eller ”ikke bestået”. Stk. 2. For at bestå eksamen kræves, at der både ved den skriftlige og den mundtlige prøve er opnået karakteren ”bestået”.",
      "valid_from": "2008-07-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Eksamen afholdes én gang om året. Stk. 2. Ansøgning om at indstille sig til eksamen indgives til Revisorkommissionen i en form, der er fastsat af Erhvervs- og Selskabsstyrelsen. Med mindre andet bestemmes, skal ansøgning om at indstille sig til den skriftlige og mundtlige prøve være modtaget i Revisorkommissionen senest den 1. juni det pågældende år. Ansøgning om alene at indstille sig til den mundtlige prøve skal være modtaget i Revisorkommissionen senest den 1. oktober det pågældende år. Stk. 3. Framelding fra skriftlig prøve skal være modtaget i Revisorkommissionen senest den 1. august det pågældende år. Senere framelding, der ikke skyldes dokumenterede særlige forhold såsom egen sygdom eller dødsfald i nærmeste familie, vil blive regnet som et forsøg ved den skriftlige prøve. Stk. 4. Anmodning om dispensation fra § 2, stk. 1, nr. 2, samt § 3, stk. 2, skal være modtaget i Revisorkommissionen senest den 1. maj det pågældende år.",
      "valid_from": "2008-07-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervs- og Selskabsstyrelsen udnævner efter indstilling fra Revisorkommissionen eksaminatorer til de skriftlige og mundtlige prøver. Eksaminatorer til revisoreksamen skal være statsautoriserede revisorer. Stk. 2. Skriftlige prøver bedømmes af en eksaminator samt mindst 2 censorer. Mundtlige prøver bedømmes af en eksaminator samt mindst 3 censorer. Ved revisoreksamen skal mindst en censor være statsautoriseret revisor og mindst en censor være en person, der ikke er revisor. Stk. 3. Revisorkommissionens medlemmer deltager som censorer ved bedømmelsen af de skriftlige og mundtlige prøver. De medlemmer af Revisorkommissionen, der er registrerede revisorer, kan dog ikke deltage ved bedømmelsen. Erhvervs- og Selskabsstyrelsen kan efter indstilling fra Revisorkommissionen udnævne yderligere censorer til bedømmelsen af de skriftlige og mundtlige prøver.",
      "valid_from": "2008-07-28",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. For bestået eksamen udfærdiges eksamensbevis.",
      "valid_from": "2008-07-28",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Klage over en skriftlig eller mundtlig prøve indgives af kandidaten til formanden for Revisorkommissionen. Klagen, der skal være skriftlig og begrundet, skal være modtaget senest 5 uger efter, at resultatet af den pågældende prøve er bekendtgjort. Stk. 2. Eksaminator og censorer kan efter en fornyet overvejelse beslutte at ændre eller fastholde den oprindelige bedømmelse. De kan endvidere i samråd med formanden for eksamenskommissionen vedtage at ophæve eksaminationen og lade en ny eksamination afholde, såfremt kandidaten er indforstået hermed. Stk. 3. Behandlingen af klagen skal være afsluttet og resultatet meddelt klageren gennem Revisorkommissionens formand senest 1 måned efter modtagelsen af klagen.",
      "valid_from": "2008-07-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bekendtgørelsen træder i kraft den 1. august 2008.",
      "valid_from": "2008-07-28",
      "valid_to": null
    }
  ],
  "definitions": []
}
