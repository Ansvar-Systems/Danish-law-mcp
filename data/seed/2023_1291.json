{
  "id": "2023:1291",
  "type": "statute",
  "title": "Bekendtgørelse om Mycobacterium tuberculosis-kompleks (M. bovis, M. caprae, M. tuberculosis) hos modtagelige arter, bortset fra kvæg, bison og bøfler",
  "short_name": "BEK H#LOKDOK04",
  "status": "in_force",
  "issued_date": "2023-11-10",
  "url": "https://www.retsinformation.dk/eli/lta/2023/1291/xml",
  "description": "Retsinformation source. DocumentId=DC001328; AccessionNumber=B20230129105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på dyr, der er modtagelige for smitte med Mycobacterium tuberculosis -kompleks, bortset fra kvæg, bison og bøfler."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Besætning: Dyr, herunder avlsmateriale på en virksomhed, som er samme dyreart, som anvendes til samme formål, og som har samme operatør. 2) Besætningsområde: De arealer og rum, som benyttes i den daglige drift og pasning af besætningen. 3) Modtagelige arter: Gruppe af arter som er defineret i Kommissionens gennemførelsesforordning (EU) nr. 2018/1882 af 3. december 2018 om anvendelse af visse sygdomsforebyggelses- og bekæmpelsesregler på kategorier af listeopførte sygdomme og om fastlæggelse af en liste over arter og grupper af arter, der udgør en betydelig risiko for spredning af disse listeopførte sygdomme, bortset fra kvæg, bison og bøfler. 4) MTBC: Mycobacterium tuberculosis -kompleks ( M. bovis , M. caprae , M. tuberculosis ) som er defineret i forordning (EU) nr. 2018/1882. 5) Operatør: Enhver fysisk eller juridisk person, som er ansvarlig for dyr eller produkter, herunder for et begrænset tidsrum, bortset fra personer, der holder selskabsdyr, og dyrlæger. 6) Virksomhed: Lokalitet, struktur eller i tilfælde af frilandsopdræt omgivelser eller sted, hvor der midlertidigt eller permanent holdes dyr eller opbevares avlsmateriale, bortset fra: a) Husstande, hvor der holdes selskabsdyr. b) Dyrlægepraksisser eller -klinikker. Stk. 2. Definitionerne i de i § 1 nævnte forordninger finder anvendelse i denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Mistænkt for at være smittet med MTBC er et dyr eller en gruppe dyr i en besætning, når 1) kliniske undersøgelser, post mortem-undersøgelser eller laboratorieundersøgelser lader konkludere, at et/en eller flere kliniske tegn, post mortem-læsioner eller histologiske fund giver anledning til mistanke om MTBC, 2) et eller flere resultater af en diagnosticeringsmetode indikerer, at MTBC sandsynligvis er til stede i en prøve fra et dyr eller fra en gruppe af dyr, 3) der er fastslået en epidemiologisk forbindelse med et mistænkt eller bekræftet tilfælde af MTBC, eller 4) en person, der bliver taget under behandling for MTBC, haft kontakt med besætningen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Anmeldepligt og prøveudtagning ved mistanke om MTBC er fastsat i bekendtgørelse om lister over smitsomme sygdomme til lov om hold af dyr og anmeldepligt af sygdommene."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En virksomhed anses for at være smittet med MTBC, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist MTBC i materiale fra dyr i virksomheden."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Når der i en virksomhed er mistanke om eller konstateret smitte med MTBC, pålægges relevante besætninger på virksomheden et offentligt tilsyn, der bl.a. kan omfatte følgende: 1) Forbud mod at fjerne dyr af modtagelige arter fra virksomheden uden forudgående tilladelse fra Fødevarestyrelsen. 2) Forbud mod at tilføre dyr af modtagelige arter til virksomheden uden forudgående tilladelse fra Fødevarestyrelsen. 3) Forbud mod at dyr af modtagelige arter holdes på udearealer uden Fødevarestyrelsens tilladelse. 4) Påbud om at de mistænkte dyr holdes isoleret på virksomheden. 5) Påbud om at lade dyr tuberkulinprøve eller på anden måde undersøge for MTBC. 6) Påbud om at lade dyr slagte, bl.a. i diagnostisk øjemed, eller slagte eller aflive som led i bekæmpelse af MTBC. 7) Påbud om, at mælk fra mistænkte eller smittede virksomheder tilbageholdes på virksomheden og anvendes efter Fødevarestyrelsens anvisning. 8) Påbud om særlige forholdsregler ved håndtering af husdyrgødning og anvendelsen af foder, kontaminerede arealer og foderafgrøder. 9) Påbud om, at døde dyr, avlsmateriale, strøelse, husdyrgødning, foder, produkter eller andet, der kan overføre smitte, ikke fjernes fra virksomheden uden tilladelse fra Fødevarestyrelsen. 10) Påbud om at foretage gnaver- og insektbekæmpelse på virksomheden. 11) Påbud om at dyr, som flyttes direkte til slagtning, skal være ledsaget af en af Fødevarestyrelsen udstedt passerseddel. 12) Påbud om at transporten af dyr, som flyttes til slagtning, skal tilrettelægges sådan, at dyrene hverken kommer direkte eller indirekte i kontakt med dyr fra virksomheder, der anses som værende fri for MTBC. 13) Påbud om at foretage rengøring og desinfektion efter Fødevarestyrelsens anvisninger af relevante besætningsområder eller dele af besætningsområder på virksomheden. Stk. 2. Efter bortsanering af besætningen, jf. stk. 1, nr. 6, må operatøren tidligst indsætte dyr, der er modtagelige for smitte med MTBC, i virksomhedens bygninger, når disse har stået tomme i 30 dage efter, at rengøring og desinfektion af virksomheden er godkendt af Fødevarestyrelsen. Stk. 3. Operatøren må tidligst indsætte dyr, der er modtagelige for smitte med MTBC, på græsgange og andre arealer, der har været benyttet til den bortsanerede besætning, et år efter saneringen. Tilsvarende må genindsættelse tidligst ske et år efter, at der er udbragt gødning fra den bortsanerede besætning på arealerne."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Operatøren, der holder dyr, som er modtagelige for MTBC, undtagen kvæg, bison og bøfler, skal gøre alle personer, der kommer ind på besætningsområdet, eller i øvrigt kommer i kontakt med dyrene, opmærksom på, hvis der er mistanke om eller konstateret smitte med MTBC."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Vaccination mod MTBC og anvendelse af tuberkulin med det formål at bringe et dyrs reaktionsevne overfor dette stof til ophør, er forbudt. Stk. 2. Det er forbudt at anvende vacciner, der kan have indflydelse på et dyrs reaktionsevne over for tuberkulin, herunder vaccine mod paratuberkulose."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun findes sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Med bøde straffes den, der 1) overtræder § 8, 2) undlader at efterkomme påbud eller forbud udstedt i medfør af § 6, stk. 1, eller 3) undlader at efterkomme § 6, stk. 2 og 3, og § 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 15. november 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på dyr, der er modtagelige for smitte med Mycobacterium tuberculosis -kompleks, bortset fra kvæg, bison og bøfler.",
      "valid_from": "2023-11-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Besætning: Dyr, herunder avlsmateriale på en virksomhed, som er samme dyreart, som anvendes til samme formål, og som har samme operatør. 2) Besætningsområde: De arealer og rum, som benyttes i den daglige drift og pasning af besætningen. 3) Modtagelige arter: Gruppe af arter som er defineret i Kommissionens gennemførelsesforordning (EU) nr. 2018/1882 af 3. december 2018 om anvendelse af visse sygdomsforebyggelses- og bekæmpelsesregler på kategorier af listeopførte sygdomme og om fastlæggelse af en liste over arter og grupper af arter, der udgør en betydelig risiko for spredning af disse listeopførte sygdomme, bortset fra kvæg, bison og bøfler. 4) MTBC: Mycobacterium tuberculosis -kompleks ( M. bovis , M. caprae , M. tuberculosis ) som er defineret i forordning (EU) nr. 2018/1882. 5) Operatør: Enhver fysisk eller juridisk person, som er ansvarlig for dyr eller produkter, herunder for et begrænset tidsrum, bortset fra personer, der holder selskabsdyr, og dyrlæger. 6) Virksomhed: Lokalitet, struktur eller i tilfælde af frilandsopdræt omgivelser eller sted, hvor der midlertidigt eller permanent holdes dyr eller opbevares avlsmateriale, bortset fra: a) Husstande, hvor der holdes selskabsdyr. b) Dyrlægepraksisser eller -klinikker. Stk. 2. Definitionerne i de i § 1 nævnte forordninger finder anvendelse i denne bekendtgørelse.",
      "valid_from": "2023-11-10",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Mistænkt for at være smittet med MTBC er et dyr eller en gruppe dyr i en besætning, når 1) kliniske undersøgelser, post mortem-undersøgelser eller laboratorieundersøgelser lader konkludere, at et/en eller flere kliniske tegn, post mortem-læsioner eller histologiske fund giver anledning til mistanke om MTBC, 2) et eller flere resultater af en diagnosticeringsmetode indikerer, at MTBC sandsynligvis er til stede i en prøve fra et dyr eller fra en gruppe af dyr, 3) der er fastslået en epidemiologisk forbindelse med et mistænkt eller bekræftet tilfælde af MTBC, eller 4) en person, der bliver taget under behandling for MTBC, haft kontakt med besætningen.",
      "valid_from": "2023-11-10",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Anmeldepligt og prøveudtagning ved mistanke om MTBC er fastsat i bekendtgørelse om lister over smitsomme sygdomme til lov om hold af dyr og anmeldepligt af sygdommene.",
      "valid_from": "2023-11-10",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En virksomhed anses for at være smittet med MTBC, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist MTBC i materiale fra dyr i virksomheden.",
      "valid_from": "2023-11-10",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Når der i en virksomhed er mistanke om eller konstateret smitte med MTBC, pålægges relevante besætninger på virksomheden et offentligt tilsyn, der bl.a. kan omfatte følgende: 1) Forbud mod at fjerne dyr af modtagelige arter fra virksomheden uden forudgående tilladelse fra Fødevarestyrelsen. 2) Forbud mod at tilføre dyr af modtagelige arter til virksomheden uden forudgående tilladelse fra Fødevarestyrelsen. 3) Forbud mod at dyr af modtagelige arter holdes på udearealer uden Fødevarestyrelsens tilladelse. 4) Påbud om at de mistænkte dyr holdes isoleret på virksomheden. 5) Påbud om at lade dyr tuberkulinprøve eller på anden måde undersøge for MTBC. 6) Påbud om at lade dyr slagte, bl.a. i diagnostisk øjemed, eller slagte eller aflive som led i bekæmpelse af MTBC. 7) Påbud om, at mælk fra mistænkte eller smittede virksomheder tilbageholdes på virksomheden og anvendes efter Fødevarestyrelsens anvisning. 8) Påbud om særlige forholdsregler ved håndtering af husdyrgødning og anvendelsen af foder, kontaminerede arealer og foderafgrøder. 9) Påbud om, at døde dyr, avlsmateriale, strøelse, husdyrgødning, foder, produkter eller andet, der kan overføre smitte, ikke fjernes fra virksomheden uden tilladelse fra Fødevarestyrelsen. 10) Påbud om at foretage gnaver- og insektbekæmpelse på virksomheden. 11) Påbud om at dyr, som flyttes direkte til slagtning, skal være ledsaget af en af Fødevarestyrelsen udstedt passerseddel. 12) Påbud om at transporten af dyr, som flyttes til slagtning, skal tilrettelægges sådan, at dyrene hverken kommer direkte eller indirekte i kontakt med dyr fra virksomheder, der anses som værende fri for MTBC. 13) Påbud om at foretage rengøring og desinfektion efter Fødevarestyrelsens anvisninger af relevante besætningsområder eller dele af besætningsområder på virksomheden. Stk. 2. Efter bortsanering af besætningen, jf. stk. 1, nr. 6, må operatøren tidligst indsætte dyr, der er modtagelige for smitte med MTBC, i virksomhedens bygninger, når disse har stået tomme i 30 dage efter, at rengøring og desinfektion af virksomheden er godkendt af Fødevarestyrelsen. Stk. 3. Operatøren må tidligst indsætte dyr, der er modtagelige for smitte med MTBC, på græsgange og andre arealer, der har været benyttet til den bortsanerede besætning, et år efter saneringen. Tilsvarende må genindsættelse tidligst ske et år efter, at der er udbragt gødning fra den bortsanerede besætning på arealerne.",
      "valid_from": "2023-11-10",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Operatøren, der holder dyr, som er modtagelige for MTBC, undtagen kvæg, bison og bøfler, skal gøre alle personer, der kommer ind på besætningsområdet, eller i øvrigt kommer i kontakt med dyrene, opmærksom på, hvis der er mistanke om eller konstateret smitte med MTBC.",
      "valid_from": "2023-11-10",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Vaccination mod MTBC og anvendelse af tuberkulin med det formål at bringe et dyrs reaktionsevne overfor dette stof til ophør, er forbudt. Stk. 2. Det er forbudt at anvende vacciner, der kan have indflydelse på et dyrs reaktionsevne over for tuberkulin, herunder vaccine mod paratuberkulose.",
      "valid_from": "2023-11-10",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun findes sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme.",
      "valid_from": "2023-11-10",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Med bøde straffes den, der 1) overtræder § 8, 2) undlader at efterkomme påbud eller forbud udstedt i medfør af § 6, stk. 1, eller 3) undlader at efterkomme § 6, stk. 2 og 3, og § 7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-11-10",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 15. november 2023.",
      "valid_from": "2023-11-10",
      "valid_to": null
    }
  ],
  "definitions": []
}
