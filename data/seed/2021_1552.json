{
  "id": "2021:1552",
  "type": "statute",
  "title": "Bekendtgørelse om tilskud fra national pulje til projekter og lokale aktionsgrupper i udpegede fiskeriområder",
  "short_name": "BEK H#LOKDOK04",
  "status": "in_force",
  "issued_date": "2021-07-02",
  "url": "https://www.retsinformation.dk/eli/lta/2021/1552/xml",
  "description": "Retsinformation source. DocumentId=DE000121; AccessionNumber=B20210155205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at fastsætte rammerne for tildeling af tilskud fra den nationale pulje for udpegede fiskeriområder (den nationale FLAG-pulje)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bolig- og Planstyrelsen kan yde tilskud til: 1) Drift af lokale aktionsgrupper, som har indgået aftale med Bolig- og Planstyrelsen om at varetage dele af administrationen af puljen, jf. § 35. 2) Projekter i udpegede fiskeriområder, som har til formål at fremme job- og vækstskabende erhvervsudvikling inden for et af temaerne anført i stk. 2. Stk. 2. Temaer, som tilskud efter stk. 1, nr. 2, kan ydes indenfor: 1) Etablering og udvikling af mikrovirksomheder og små virksomheder. 2) Erhvervssamarbejde. 3) Innovation. 4) Fremme af en forskelligartet maritim økonomi."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud til projekter efter § 2, stk. 1, nr. 2, kan søges af 1) mikrovirksomheder og små virksomheder, 2) foreninger, 3) institutioner, og 4) myndigheder, jf. dog stk. 2. Stk. 2. Der kan ikke ydes tilskud til projekter, der vedrører opgaver, som offentlige myndigheder normalt varetager."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Driftsbekendtgørelsen: Bekendtgørelse nr. 1835 af 22. december 2015 om oprettelse og drift af lokale aktionsgrupper under hav- og fiskeriudviklingsprogrammet og under landdistriktsprogrammet for perioden 2014-2020. 2) Fiske- og akvakulturprodukter: Varer og produkter som defineret i artikel 5, litra a) og b), i forordning (EU) nr. 1379/2013. 3) FLAG-pulje: Den nationale pulje til projekter og lokale aktionsgrupper i udpegede fiskeriområder. 4) Fremme af en forskelligartet maritim økonomi: Aktiviteter inden eller uden for fiskeri- og akvakultursektorerne, som kommer sektorerne og den maritime økonomi til gode. 5) Innovation: Anvendelse af ny viden eller kendt viden på nye måder. 6) Lokale aktionsgrupper: Lokale aktionsgrupper i fiskeriområder udpeget efter driftsbekendtgørelsen. 7) Mikrovirksomheder og små virksomheder: Virksomheder, som har færre end 50 ansatte, og hvor enten den årlige omsætning ikke overstiger 10 mio. euro eller den årlige samlede balance ikke overstiger 43 mio. euro. 8) Primær produktion af produkter fra landbrugssektoren: Produktion af landbrugsprodukter omfattet af bilag I til Traktaten om Den Europæiske Unions funktionsmåde (TEUF), som ikke har været genstand for forarbejdning, dog med undtagelse af fiskeri- og akvakulturprodukter. Forberedelse til første salg betragtes som primær produktion. 9) Projektholder: Den juridiske person, jf. § 3, stk. 1, som er ansvarlig for projektets gennemførelse og økonomi. 10) Udpegede fiskeriområder: Områder, der er udpeget som fiskeriområder i driftsbekendtgørelsen. 11) Udviklingsstrategi: En lokale aktionsgruppes individuelle vision og målsætninger for udvikling af det lokale område. Udviklingsstrategien indeholder dermed retningslinjerne for, hvilke typer projekter, aktionsgruppen ønsker at indstille til tilsagn om tilskud. Strategien tager udgangspunkt i de udfordringer og muligheder, som findes i det område, hvor den enkelte lokale aktionsgruppe er udpeget. Udviklingsstrategien udarbejdes af den lokale aktionsgruppe og godkendes af Bolig- og Planstyrelsen i henhold til driftsbekendtgørelsen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgninger om tilsagn om tilskud skal ske digitalt på den måde, som angives på Bolig- og Planstyrelsens hjemmeside. Stk. 2. Ansøgning om tilsagn om tilskud kan kun indgives i de ansøgningsrunder, som fastsættes af Bolig- og Planstyrelsen. Ansøgningsfristen oplyses på Bolig- og Planstyrelsens hjemmeside. Stk. 3. Ansøgningen om tilsagn om tilskud skal indeholde følgende: 1) Ansøgningsskema, som er udfyldt med de påkrævede oplysninger, herunder oplysninger om den, som ansøger, projektbeskrivelse, projektets beliggenhed, overslag over udgiftsposter, samlet budget for projektet, forretningsplan hvis relevant for projektet mv. 2) Erklæring om tidligere modtaget de minimis-støtte, hvis det er relevant for projektet. Stk. 4. Projektholder skal i budgettet for projektet udvise økonomisk sparsommelighed og tilstræbe at opnå de bedst mulige priser på udgifter i projektet, herunder i relevant omfang indhente flere tilbud."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Projektholder kan igangsætte projektet for egen regning og risiko, når ansøgningen er modtaget hos Bolig- og Planstyrelsen og ansøgningsfristen er udløbet for den ansøgningsrunde, som projektet er søgt indenfor. Stk. 2. Ansøgningen anses for at være modtaget hos Bolig- og Planstyrelsen, når den er tilgængelig for styrelsen."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Bolig- og Planstyrelsen videresender efter ansøgningsfristens udløb modtagne ansøgninger om tilsagn om tilskud til bestyrelserne for de lokale aktionsgrupper. Stk. 2. Bolig- og Planstyrelsen fordeler ansøgningerne mellem aktionsgrupperne, så den enkelte aktionsgruppe kun modtager ansøgninger vedrørende projekter i det område, hvor aktionsgruppen er udpeget. Stk. 3. Bolig- og Planstyrelsen meddeler afslag på tilsagn om tilskud til projekter, som ikke kan fordeles til en lokal aktionsgruppe efter stk. 2."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bestyrelsen for den lokale aktionsgruppe tildeler hver enkelt ansøgning point på grundlag af prioriteringskriterierne i bilag 1 og ud fra de fokusområder og målsætninger, der er fastsat i aktionsgruppens udviklingsstrategi. Stk. 2. Bestyrelsen prioriterer ansøgningerne i rækkefølge efter antal opnåede point og udvælger inden for den afsatte bevillingsmæssige ramme, jf. § 36, stk. 2, nr. 2, de ansøgninger, som har fået højest score. De udvalgte ansøgninger indstilles til Bolig- og Planstyrelsen til tilsagn om tilskud, jf. dog stk. 3 og § 9. De øvrige ansøgninger indstilles til Bolig- og Planstyrelsen til afslag. Stk. 3. Det er en betingelse for, at en ansøgning kan indstilles til Bolig- og Planstyrelsen til tilsagn om tilskud, at 1) projektet har til formål at fremme job- og vækstskabende erhvervsudvikling inden for et af temaerne i § 2, stk. 2 2) det ansøgte projekt ligger inden for rammerne af den lokale aktionsgruppes udviklingsstrategi, 3) projektet skal gennemføres af en virksomhed, forening, institution eller myndighed omfattet af § 3, stk. 1-2, og 4) projektets samlede omkostninger mindst udgør 100.000 kr. Stk. 4. Den lokale aktionsgruppe skal kvalitetssikre ansøgninger, som indstilles til tilsagn om tilskud og sikre, at alle relevante bilag for ansøgningen er indhentet, inden ansøgningen sendes til Bolig- og Planstyrelsen. Stk. 5. Bolig- og Planstyrelsen fastsætter en frist for, hvornår bestyrelsen for den lokale aktionsgruppe skal indstille projekter til styrelsen."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Den lokale aktionsgruppes bestyrelse fastsætter inden for den afsatte tilskudsramme for ansøgningsrunden det tilskud, hver enkelt udvalgte ansøgning skal indstilles til. Ved fastsættelsen af tilskuddet gælder følgende 1) tilskuddet til et projekt skal som minimum udgøre 50.000 kr., 2) tilskuddet kan maksimalt udgøre 50 pct. af de tilskudsberettigede udgifter, jf. dog nr. 3, 3) for projekter vedrørende lokale erhvervssamarbejder kan tilskuddet maksimalt udgøre 75 pct. af de tilskudsberettigede udgifter, 4) der kan ikke ydes tilskud til udgifter omfattet af § 16, 5) hvis tilskuddet skal ydes som de minimis-støtte, gælder betingelserne i Kommissionens Forordning (EU) nr. 1407/2013 af 18. december 2013 om anvendelse af artikel 107 og 108 i Traktaten om Den Europæiske funktionsmåde på de minimis støtte, jf. dog nr. 7, og 6) hvis tilskuddet skal ydes som de minimis-støtte til en virksomhed i fiskeri- og akvakultursektoren gælder Kommissionens Forordning (EU) nr. 717/2014 af 27. juni 2014."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bolig- og Planstyrelsen kan fastsætte retningslinjer for de lokale aktionsgruppers prioritering og indstilling af projektansøgninger, jf. §§ 7-9."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bolig- og Planstyrelsen træffer efter en legalitetskontrol afgørelse om tilsagn om tilskud eller afgørelse om afslag på baggrund af den prioritering og udvælgelse af ansøgninger, som bestyrelsen for den lokale aktionsgruppe har foretaget efter §§ 8-9 og § 13. Stk. 2. Bolig- og Planstyrelsen kan i afgørelsen om tilsagn om tilskud fastsætte vilkår for tilsagnet."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bolig- og Planstyrelsen fastsætter i forbindelse med afgørelse om tilsagn om tilskud efter § 10, den projektperiode, som projektet skal afvikles indenfor, jf. dog stk. 2-3. Stk. 2. Projektperioden skal fastsættes til en periode, som ligger efter ansøgningsfristens udløb for den ansøgningsrunde, som projektet er søgt indenfor. Stk. 3. Projektperioden kan i tilsagnet om tilskud maksimalt fastsættes til to år, jf. dog stk. 4. Stk. 4. Bolig- og Planstyrelsen kan give tilladelse til en længere projektperiode, hvis særlige forhold ved projektet gør sig gældende."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bestyrelsen for den lokale aktionsgruppe kan indstille yderligere ansøgninger fra samme ansøgningsrunde til tilsagn om tilskud, hvis der er midler tilbage inden for den afsatte tilskudsramme for ansøgningsrunden, efter Bolig- og Planstyrelsen har truffet afgørelse om tilsagn om tilskud til de indstillede ansøgninger, jf. dog stk. 2. Stk. 2. Bestyrelsen for den lokale aktionsgruppe skal indstille yderligere ansøgninger i den rækkefølge, ansøgningerne er prioriteret, jf. § 8, stk. 1-2. Betingelserne i § 8, stk. 3, og § 9 finder tilsvarende anvendelse for indstillingen af yderligere ansøgninger."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bolig- og Planstyrelsen kan meddele tilsagn om tilskud til udgifter, der er direkte relateret til projektet, og som er nødvendige for at gennemføre projektet, jf. dog § 15 og § 16. De tilskudsberettigede udgifter kan omfatte: 1) Køb af materialer, inventar og udstyr. 2) Immaterielle investeringer, herunder erhvervelse eller udvikling af computersoftware og erhvervelse af patentrettigheder, licenser, ophavsret eller varemærker. 3) Opførelse af bygninger eller forbedring af bygninger og fast ejendom. 4) Leje af maskiner og udstyr, som kun skal anvendes i projektperioden. 5) Udgifter til eksterne konsulenter, herunder honorarer til arkitekter, ingeniører, projektledelse mv. 6) Udgifter vedrørende forberedelse og fremme af erhvervssamarbejde. 7) Løn for en arbejdsindsats i projektet. Hvis lønudgiften ikke kan dokumenteres, kan lønudgiften maksimalt fastsættes til 250 kr. i timen. 8) Rejseudgifter, der er billigst muligt, herunder kørselsgodtgørelse i henhold til statens laveste takst på tidspunktet for kørslen til tilsagnshaver og dennes medarbejdere. 9) Testaktiviteter m.v., der ligger forud for udviklingsaktiviteterne. 10) Udviklingsomkostninger. 11) Moms, som oppebæres endeligt af projektholder. 12) Driftsudgifter, hvis projektet vedrører etablering eller udvikling af mikrovirksomheder og små virksomheder, jf. § 2, stk. 2, nr. 1. 13) Andre omkostninger, som er af væsentlig betydning for gennemførelsen af projektet."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bolig- og Planstyrelsen kan fastsætte retningslinjer for tilskud til løn for en arbejdsindsats i projektet, jf. § 14, nr. 7."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Bolig- og Planstyrelsen yder ikke tilskud til: 1) Udgifter, som er afholdt før den godkendte projektperiode, jf. § 12, stk. 1. 2) Udgifter til leasing af udstyr og materiel. 3) Udgifter, som tilsagnshaver er forpligtet til at betale til offentlige myndigheder i medfør af anden lovgivning, herunder gebyrer. 4) Finansierings-, revisions-, advokat- og pengeinstitutomkostninger medmindre disse skyldes krav fra Bolig- og Planstyrelsen. 5) Moms, som ikke endeligt bæres af projektholder. 6) Køb af fast ejendom. 7) Udgifter, som tilsagnshaver kan få refunderet, fx pant på emballage og transportpaller. 8) Udgifter, som vedrører landbrugsproduktion. 9) Udgifter, som vedrører aktiviteter i fiske- eller akvakultursektoren, som er undtaget fra reglerne om de minimis-støtte for virksomheder i fiske- og akvakultursektoren, jf. Kommissionens Forordning (EU) nr. 717/2014, artikel 1."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Projektholder skal søge om at få ændret tilsagnet om tilskud til projektet, jf. § 11, i følgende tilfælde: 1) Hvis projektets budget eller aktiviteter i løbet af projektperioden ændres væsentligt. 2) Hvis projektet skal overdrages til en anden juridisk person i den periode, hvor betingelserne for tilsagnet om tilskud er gældende. 3) Hvis projektperioden skal forlænges."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Ansøgning om ændring af tilsagn om tilskud omfattet af § 17 skal ske digitalt til den lokale aktionsgruppe på den måde, som angives på Bolig- og Planstyrelsens hjemmeside. Ansøgningen skal være modtaget inden udløbet af den projektperiode, som er fastsat i tilsagnet om tilskud, jf. § 12, stk. 1. Stk. 2. Ansøgningen anses for at være modtaget, når den er tilgængelig for den lokale aktionsgruppe."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Projektholder kan igangsætte ændringen for egen regning og risiko, når ansøgningen om ændringen af tilsagnet om tilskud er modtaget hos den lokale aktionsgruppe."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Bestyrelsen for den lokale aktionsgruppe vurderer ansøgninger om ændringer af tilsagn om tilskud, som er modtaget efter § 18, og indstiller ansøgningerne til godkendelse eller afslag hos Bolig- og Planstyrelsen, jf. dog stk. 2. Stk. 2. Det er en betingelse for, at en ansøgning om ændring af tilsagn om tilskud til et projekt kan indstilles til godkendelse, at 1) projektet efter ændringen fortsat opfylder betingelserne i § 8, stk. 3, og § 9, og 2) det overordnede formål med projektet, som er godkendt i tilsagnet om tilskud, jf. § 11, stk. 1, ikke ændres."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Bolig- og Planstyrelsen træffer efter en legalitetskontrol afgørelse om at godkende eller afvise en ændring af tilsagnet om tilskud til et projekt på baggrund af den lokale aktionsgruppes indstilling, jf. § 20. Stk. 2. Ved godkendelse af nye udgifter i en afgørelse om ændring af tilsagnet efter stk. 1, finder § 14 og § 16 tilsvarende anvendelse. Stk. 3. Bolig- og Planstyrelsen fastsætter i afgørelsen om godkendelse efter stk. 1 den dato, som ændringen skal have virkning fra. Datoen kan tidligst fastsættes til den dag, ansøgningen er modtaget hos den lokale aktionsgruppe, jf. § 18. Stk. 4. Bolig- og Planstyrelsen kan i forbindelse med afgørelse om godkendelse efter stk. 1 træffe afgørelse om, at tilsagnsbeløbet nedsættes eller tilskudsprocenten ændres, hvis ændringen af tilsagnet medfører ændringer i projektets aktiviteter eller budget, jf. dog stk. 5. Stk. 5. Tilsagnsbeløbet, som er godkendt i tilsagnet om tilskud, jf. § 11, kan ikke forhøjes i forbindelse med afgørelsen efter stk. 1. Stk. 6. Bolig- og Planstyrelsen kan i forbindelse med afgørelse efter stk. 1 fastsætte vilkår."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Bolig- og Planstyrelsen kan fastsætte retningslinjer for godkendelse af ændringer af tilsagn om tilskud. Stk. 2. Bolig- og Planstyrelsen kan fastsætte en frist for, hvornår bestyrelsen for den lokale aktionsgruppe skal indstille ansøgninger om ændringer til styrelsen, jf. § 20."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Bolig- og Planstyrelsen udbetaler 80 pct. af tilskuddet i projektperioden, jf. dog stk. 2-3. Stk. 2. Hvis tilsagn om tilskuddet udgør 150.000 kr. eller derunder, udbetales 80 pct. af støtten i én rate, når Bolig- og Planstyrelsen har truffet afgørelse om tilsagn om tilskud til projektet. Stk. 3. Hvis tilsagn om tilskuddet udgør mere end 150.000 kr., udbetales 80 pct. af tilskuddet i projektperioden i flere rater. Første rate udbetales, når Bolig- og Planstyrelsen har truffet afgørelse om tilsagn om tilskud til projektet, jf. dog stk. 4. Stk. 4. Bolig- og Planstyrelsen kan i særlige tilfælde beslutte, at 80 pct. af tilskuddet til projekter omfattet af stk. 3, udbetales i én rate, når styrelsen har truffet afgørelse om tilsagn om tilskud til projektet."
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Projektholder skal senest otte uger efter projektperiodens afslutning fremsende en afrapportering af projektet til den lokale aktionsgruppe, jf. dog stk. 2-3 og § 25. Stk. 2. Afrapporteringen, jf. stk. 1, skal ske digitalt til den lokale aktionsgruppe på et særligt skema, som findes på Bolig- og Planstyrelsens hjemmeside. Afrapporteringen anses for at være modtaget, når den er tilgængelig for den lokale aktionsgruppe. Stk. 3. Bolig- og Planstyrelsen kan efter begrundet ansøgning fra projektholder eller den lokale aktionsgruppe meddele dispensation fra fristen nævnt i stk. 1."
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Afrapporteringen, jf. § 24, stk. 1, skal indeholde følgende 1) et samlet, afsluttende projektregnskab, jf. stk. 2-4, 2) evaluering af projektet, og 3) dokumentation for, at projektet er gennemført. Stk. 2. Hvis projektholder er en mikrovirksomhed eller lille virksomhed, skal projektregnskabet, jf. stk. 1, nr. 1, være revisionspåtegnet af en godkendt revisor. Stk. 3. Hvis projektholder er en offentlig myndighed eller en institution, skal projektregnskabet, jf. stk. 1, nr. 1, være fulgt at en regnskabserklæring fra myndigheden eller institutionen. Stk. 4. Hvis projektholder er en forening, skal projekt­regnskabet, jf. stk. 1, nr. 1, være påtegnet på følgende måde: 1) Hvis tilsagn om tilskud til projektet udgør 150.000 kr. eller derunder, skal regnskabet være fulgt at en regnskabserklæring fra foreningens bestyrelse. 2) Hvis tilsagn om tilskud til projektet udgør mere end 150.000 kr., skal regnskabet være påtegnet af en godkendt revisor. Stk. 5. Bolig- og Planstyrelsen kan fastsætte retningslinjer for afrapporteringen."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Bestyrelsen for den lokale aktionsgruppe indstiller afrapporteringer modtaget efter § 24, stk. 1, til godkendelse eller afslag hos Bolig- og Planstyrelsen, jf. dog stk. 2. Stk. 2. Det er en betingelse for, at en afrapportering kan indstilles til godkendelse hos Bolig- og Planstyrelsen, at 1) afrapporteringen indeholder oplysningerne nævnt i § 25, stk. 1-3, og 2) bestyrelsen for den lokale aktionsgruppe vurderer, at projektet er gennemført i overensstemmelse med tilsagnet om tilskud, jf. §11, stk.1, og eventuelle senere godkendte ændringer, jf. § 21, stk. 1. Stk. 3. Den lokale aktionsgruppe skal kvalitetssikre afrapporteringer inden de indstilles til Bolig- og Planstyrelsen, og sikre, at alle relevante bilag og øvrig dokumentation er indhentet. Stk. 4. Bolig- og Planstyrelsen kan fastsætte en frist for, hvornår bestyrelsen for den lokale aktionsgruppe skal indstille projekter til styrelsen, jf. stk. 1."
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Bolig- og Planstyrelsen træffer efter en legalitetskontrol afgørelse om at godkende eller afvise en afrapportering på baggrund af den lokale aktionsgruppes indstilling, jf. § 26."
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Bolig- og Planstyrelsen kan i forbindelse med afgørelse efter § 27 udbetale de sidste 20 pct. af tilskuddet, jf. dog stk. 2. Stk. 2. Bolig- og Planstyrelsen kan i forbindelse med afgørelse efter § 27 nedsætte tilskuddet eller kræve allerede udbetalte rater af tilskuddet tilbagebetalt, hvis 1) projektholder ikke har overholdt vilkårene for tilsagnet om tilskud, 2) projektholder ikke har anvendt hele det udbetale tilskud til tilskudsberettigede udgifter i projektet, 3) projektholder har anvendt udbetalt tilskud til aktiviteter eller formål, som ikke er tilskudsberettigede i henhold til tilsagnet om tilskud, jf. § 14, 4) projektholder har afgivet urigtige eller vildledende oplysninger eller har fortiet oplysninger af betydning for tilsagnet om tilskud eller tilskud, eller 5) projektet har modtaget mere i offentligt tilskud, herunder EU-tilskud, end der har været udgifter i projektet."
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Tilskuddet, jf. § 23 og § 28, udbetales til projektholders NemKonto."
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Projektholder skal uden ugrundet ophold give Bolig- og Planstyrelsen meddelelse om forhold, der kan medføre bortfald af tilsagn om tilskud, reduktion i det bevilligede tilskud i henhold til tilsagnet eller tilbagebetaling af udbetalt tilskud."
    },
    {
      "provision_ref": "11:31",
      "chapter": "11",
      "section": "31",
      "content": "§ 31. Hvis projektholder er en mikrovirksomhed eller lille virksomhed, skal projektholder beholde fysiske investeringer, der er ydet tilskud til, i to år fra datoen for projektperiodens afslutning."
    },
    {
      "provision_ref": "11:32",
      "chapter": "11",
      "section": "32",
      "content": "§ 32. Projektholder skal opbevare alle bilag vedrørende projektet i 5 år fra udgangen af det kalenderår, hvor projektet er afsluttet, jf. dog stk. 2. Stk. 2. Hvis tilskuddet ydes som de minimis-støtte, jf. § 9, nr. 5-6, skal projektholder opbevare regnskabsbilag, som er relevante for de minimis-støtten, i 10 skatteår fra det tidspunkt, hvor tilskuddet er modtaget."
    },
    {
      "provision_ref": "12:33",
      "chapter": "12",
      "section": "33",
      "content": "§ 33. Bolig- og Planstyrelsen og den lokale aktionsgruppe skal efter forudgående aftale have adgang til på stedet at gennemgå alle forhold vedrørende det projekt, der er givet tilskud til. Stk. 2. Projektholder skal på forlangende fremvise bilag og afgive supplerende oplysninger, som Bolig- og Planstyrelsen skønner nødvendige for at kontrollere projektets forløb og anvendelsen af tilskuddet."
    },
    {
      "provision_ref": "13:34",
      "chapter": "13",
      "section": "34",
      "content": "§ 34. Bolig- og Planstyrelsen træffer afgørelse om, at tilsagn om tilskud bortfalder og udbetalt tilskud helt eller delvist tilbagebetales i følgende tilfælde: 1) Projektholder har ikke overholdt vilkårene for tilsagnet om tilskud. 2) Projektholder har ikke anvendt hele det udbetale tilskud til tilskudsberettigede udgifter i projektet. 3) Projektholder har anvendt udbetalt tilskud til aktiviteter eller formål, som ikke er tilskudsberettigede i henhold til tilsagnet om tilskud, jf. § 16. 4) Projektholder har afgivet urigtige eller vildledende oplysninger eller har fortiet oplysninger af betydning for tilsagnet om tilskud eller tilskud. 5) Projektet har modtaget mere i offentligt tilskud, herunder EU-tilskud, end der har været udgifter i projektet. 6) Projektholder ikke har overholdt sin underretningspligt efter § 30. 7) Projektholder har ikke beholdt fysiske investeringer i projektet i to år efter, tilskuddet er endeligt udbetalt, jf. § 31."
    },
    {
      "provision_ref": "14:35",
      "chapter": "14",
      "section": "35",
      "content": "§ 35. Lokale aktionsgrupper, som ønsker at indgå i administrationen af den nationale FLAG-pulje, indgår for et kalenderår ad gangen en aftale med Bolig- og Planstyrelsen om at varetage opgaver i forbindelse med administrationen af puljen."
    },
    {
      "provision_ref": "15:36",
      "chapter": "15",
      "section": "36",
      "content": "§ 36. Bolig- og Planstyrelsen meddeler på baggrund af den indgåede aftale, jf. § 35, et tilsagn om tilskud til aktionsgruppen, jf. dog stk. 2 og § 37. Stk. 2. Tilsagn om tilskud efter stk. 1 tildeles som en samlet tilskudsramme for det kalenderår, aftalen gælder i, fordelt på følgende måde 1) et beløb i tilskud til drift af den lokale aktionsgruppe, og 2) en bevillingsmæssig ramme, som skal uddeles til projekter, der er indstillet til tilsagn om tilskud hos Bolig- og Planstyrelsen, jf. §§ 8-9. Stk. 3. Bolig- og Planstyrelsen kan fastsætte vilkår for tilsagn om tilskud efter stk. 1."
    },
    {
      "provision_ref": "15:37",
      "chapter": "15",
      "section": "37",
      "content": "§ 37. Bolig- og Plan styrelsen fastsætter den enkelte aktionsgruppes tilsagn om tilskud, jf. § 36, efter følgende kriterier: 1) Et grundbeløb pr. kommune i det udpegede fiskeriområde, som aktionsgruppen dækker. 2) En særlig begunstigelse af de 27 småøer i Sammenslutningen af Danske Småøer."
    },
    {
      "provision_ref": "15:38",
      "chapter": "15",
      "section": "38",
      "content": "§ 38. Bolig- og Planstyrelsen bestemmer, hvordan de lokale aktionsgrupper skal udnytte de bevillingsmæssige rammer, jf. § 36, stk. 2, nr. 2, herunder kan Bolig- og Planstyrelsen 1) fastsætte antallet af ansøgnings- og indstillingsrunder pr. år, 2) fastsætte antallet af sager, der kan indstilles til Bolig- og Planstyrelsen i hver runde, 3) bestemme at en del af de bevillingsmæssige rammer skal anvendes til bestemte typer af projekter, jf. dog bilag 1, pkt. 2, nr. 10, og 4) godkende at overskydende midler anvendes til indstilling af projekter fra andre lokale aktionsgrupper, hvis den lokale aktionsgruppe ikke selv har udnyttet hele den tildelte bevillingsmæssige ramme og den sidste ansøgningsrunde i det pågældende kalenderår er afsluttet."
    },
    {
      "provision_ref": "16:39",
      "chapter": "16",
      "section": "39",
      "content": "§ 39. En lokal aktionsgruppe, som har indgået aftale med Bolig- og Planstyrelsen, jf. § 35, skal varetage følgende opgaver i forbindelse med administrationen af den national FLAG-pulje: 1) Opbygge lokale aktørers kompetencer til at udvikle og gennemføre projekter. 2) Fremme netværk og samarbejde på tværs af sektorer og initiere innovative lokale projekter med henblik på at gennemføre den lokale udviklingsstrategi. 3) Vejlede ansøgere om reglerne for tilskud fra den nationale FLAG-pulje. 4) Modtage og vurdere om ansøgninger om tilskud til projekter er i overensstemmelse med støttebetingelserne, jf. § 8, stk. 3. 5) Dokumentere bestyrelsens prioritering af ansøgninger om tilsagn om tilskud til projekter. 6) Dokumentere at bestyrelsesmedlemmerne er habile i forbindelse med beslutning om indstilling af projekter til Bolig- og Planstyrelsen. 7) Kvalitetssikre projektansøgninger, ansøgninger om ændringer og afrapporteringer, som indstilles til Bolig- og Planstyrelsen, og sikre, at alle relevante bilag til ansøgningerne er indhentet, inden indstilling til styrelsen. 8) Arbejde for at sikre fremdrift i støttede projekter. 9) Varetage opgaverne i forbindelse med administrationen af den nationale FLAG-pulje effektivt og økonomisk forsvarligt. 10) Føre tilsyn med, at betingelserne for tilsagn om tilskud til drift af den lokale aktionsgruppe overholdes, herunder at tilskuddet alene anvendes til betaling af udgifter, der kan henføres direkte til drift af den lokale aktionsgruppes opgaver i forbindelse med administrationen af den nationale FLAG-pulje og at fristerne for afrapportering til Bolig- og Planstyrelsen overholdes, jf. § 45-46. 11) Varetage den overordnede ledelse af den lokale aktionsgruppes opgaver i forbindelse med administrationen af den nationale FLAG-pulje, herunder at bestyrelsen sikrer, at administrationen af puljen sker effektivt og omkostningsbevidst, og at alle frister overholdes. 12) Føre tilsyn med koordinators opgaver, jf. § 41, hvis bestyrelsen for den lokale aktionsgruppe har indgået kontrakt med en eller flere koordinatorer, jf. § 40, stk. 1."
    },
    {
      "provision_ref": "16:40",
      "chapter": "16",
      "section": "40",
      "content": "§ 40. Bestyrelsen for den lokale aktionsgruppe kan indgå kontrakt med en eller flere koordinatorer, som kan bistå bestyrelsen i opgaver i forbindelse med administrationen af den nationale FLAG-pulje. Stk. 2. Bolig- og Planstyrelsen kan fastlægge retningslinjer for indgåelse af kontrakter med koordinatorer, herunder for procedure for indgåelse af kontrakter, indholdet i kontrakterne, krav til koordinatorers faglige og personlige kvalifikationer, lønniveau mv."
    },
    {
      "provision_ref": "16:41",
      "chapter": "16",
      "section": "41",
      "content": "§ 41. En koordinator, som har indgået kontrakt med den lokale aktionsgruppe, jf. § 40, stk. 1, skal understøtte bestyrelsen for den lokale aktionsgruppe ved bl.a. at løse følgende administrative opgaver: 1) Fremme gode projekter gennem opsøgende arbejde og vejledning af ansøgere og potentielle ansøgere. 2) Tage initiativ til etablering af netværk og tværgående samarbejder på tværs af interesser, sektorer og geografiske områder. 3) Kvalitetssikre projektansøgninger, ansøgninger om ændringer og afrapporteringer, som bestyrelsen indstiller til Bolig- og Planstyrelsen, herunder sikre, at alle relevante bilag er indhentet, inden indstilling til styrelsen. 4) Styre den lokale aktionsgruppes daglige drift. Stk. 2. Bolig- og Planstyrelsen kan fastlægge retningslinjer for koordinatorernes opgaver."
    },
    {
      "provision_ref": "17:42",
      "chapter": "17",
      "section": "42",
      "content": "§ 42. Tilskud til drift af den lokale aktionsgruppe kan kun anvendes til at dække udgifter, som er nødvendige for de opgaver, som den lokale aktionsgruppe varetager i forbindelse med administrationen af den nationale FLAG-pulje. De tilskudsberettigede udgifter kan omfatte: 1) Betaling for koordinatorers arbejdsindsats. 2) Udgifter til kommunikationsmateriale, herunder udgifter til annoncer, hjemmesider, sociale medier, pjecer mv. 3) Udgifter til drift af koordinators kontor, herunder køb eller leje af kontorudstyr, IT-udstyr, kontorartikler mv. 4) Rejseudgifter, der er billigst mulige, herunder kørselsgodtgørelse i henhold til statens laveste takst på tidspunktet for rejsen, når rejsen er foretaget af et medlem af bestyrelsen for den lokale aktionsgruppe eller en ansat koordinator i den lokale aktionsgruppe. 5) Leje af lokaler. 6) Forplejning ved arrangementer, bestyrelsesmøder mv. 7) Udgifter til godkendt revisor, jf. § 46, stk. 1, nr. 1. 8) Kompetenceudvikling, kursusaktivitet mv. 9) Evaluering. 10) Udgifter til pengeinstitutter, herunder udgifter til negative renter. 11) Andre udgifter, som er er nødvendige for de opgaver, som den lokale aktionsgruppe varetager i forbindelse med administrationen af den nationale FLAG-pulje."
    },
    {
      "provision_ref": "17:43",
      "chapter": "17",
      "section": "43",
      "content": "§ 43. Tilskud til drift af den lokale aktionsgruppe kan ikke anvendes til: 1) Udgifter, som ikke er afholdt i det kalenderår, som tilsagnet om tilskud vedrører, jf. § 36, bortset fra udgifter til godkendt revisor, jf. § 46, stk. 1, nr. 1. 2) Udgifter, som aktionsgruppen har modtaget andet offentligt tilskud til, herunder tilskud i henhold til driftsbekendtgørelsen. 3) Finansielle omkostninger, herunder kurstab, bøder, afdrag på gæld mv., jf. dog § 42, nr. 10. 4) Frynsegoder, herunder gaver til koordinator og bestyrelsesmedlemmer."
    },
    {
      "provision_ref": "18:44",
      "chapter": "18",
      "section": "44",
      "content": "§ 44. Den lokale aktionsgruppe skal føre særskilt regnskab for anvendelsen af tilskud til drift af den lokale aktionsgruppes opgaver i forbindelse med administrationen af den nationale FLAG-pulje. Stk. 2. Det skal tydeligt fremgå af regnskabet, jf. stk. 1, at 1) tilskuddet kun er anvendt til tilskudsberettigede udgifter, jf. § 42, og 2) tilskuddet ikke er anvendt til betaling af udgifter, som aktionsgruppen også har modtaget andet offentligt tilskud til, herunder tilskud, som er modtaget i henhold til driftsbekendtgørelsen. Stk. 3. Bolig- og Planstyrelsen kan fastsætte retningslinjer for regnskabskravet i stk. 1-2."
    },
    {
      "provision_ref": "18:45",
      "chapter": "18",
      "section": "45",
      "content": "§ 45. Den lokale aktionsgruppe skal fremsende en halvårsrapport til Bolig- og Planstyrelsen senest den 1. august det år, som tilsagnet om tilskud er gældende for, jf. dog stk. 3. Halvårsrapporten skal indeholde følgende: 1) En skriftlig budgetopfølgning for det første halvår. 2) En skriftlig redegørelse om den lokale aktionsgruppes arbejde det første halvår. Redegørelsen skal som minimum indeholde en gennemgang af aktionsgruppens aktiviteter i første halvår, en beskrivelse af det forventede årsresultat og oplysninger om eventuelle iværksatte korrigerende tiltag. Stk. 2. Bolig- og Planstyrelsen godkender eller afviser den lokale aktionsgruppes halvårsrapport, jf. dog § 48. Stk. 3. Hvis aftalen mellem Bolig- og Planstyrelsen og den lokale aktionsgruppe, jf. § 35, indgås efter den 1. maj, finder stk. 1-2 ikke anvendelse. Stk. 4. Bolig- og Planstyrelsen fastsætter retningslinjer for aktionsgruppernes halvårlige afrapportering."
    },
    {
      "provision_ref": "18:46",
      "chapter": "18",
      "section": "46",
      "content": "§ 46. Den lokale aktionsgruppe skal fremsende en årsrapport til Bolig- og Planstyrelsen senest den 1. april året efter det år, som tilsagnet om tilskud er gældende for. Årsrapporten skal indeholde følgende: 1) Regnskab for aktionsgruppens anvendelse af driftstilskuddet med påtegning af godkendt revisor. 2) Skriftlig redegørelse for aktionsgruppens gennemførte aktiviteter. Stk. 2. Bolig- og Planstyrelsen godkender eller afviser den skriftlige årsrapport. Stk. 3. Bolig- og Planstyrelsen fastsætter retningslinjer for aktionsgruppernes årlige afrapportering, herunder retningslinjer for indholdet i den skriftlige redegørelse."
    },
    {
      "provision_ref": "19:47",
      "chapter": "19",
      "section": "47",
      "content": "§ 47. Bolig- og Planstyrelsen udbetaler tilskuddet til drift af den lokale aktionsgruppe i to rater på følgende måde, jf. dog stk. 3: 1) Første rate udbetales i forbindelse med, at Bolig- og Planstyrelsen træffer afgørelse om tilsagn om tilskud til den lokale aktionsgruppe, jf. § 36. Raten udgør 2/3 af tilsagnsbeløbet til drift af den lokale aktionsgruppe. 2) Anden rate udbetales i forbindelse med, at Bolig- og Planstyrelsen godkender aktionsgruppens halvårsrapport jf. § 42. Raten udgør 1/3 af tilsagnsbeløbet til drift af den lokale aktionsgruppe, jf. dog stk. 2. Stk. 2. Bolig- og Planstyrelsen kan helt afvise at udbetale eller delvist nedsætte anden rate af tilskuddet, jf. stk. 1, nr. 2, hvis styrelsen ikke kan godkende hele eller dele af den lokale aktionsgruppes halvårsrapport, jf. § 42. Stk. 3. Hvis aftalen mellem den lokale aktionsgruppe og Bolig- og Planstyrelsen er indgået efter § 45, stk. 3, udbetaler Bolig- og Planstyrelsen hele tilskuddet til drift af den lokale aktionsgruppe i én rate i forbindelse med, at styrelsen træffer afgørelse om tilsagn om tilskud til den lokale aktionsgruppe, jf. § 36. Stk. 4. Tilskuddet udbetales til den lokale aktionsgruppes NemKonto."
    },
    {
      "provision_ref": "20:48",
      "chapter": "20",
      "section": "48",
      "content": "§ 48. Bolig- og Planstyrelsen kan træffe afgørelse om at nedsætte tilskuddet eller kræve allerede udbetalte rater af tilskuddet tilbagebetalt, hvis: 1) Aktionsgruppen ifølge årsrapporteringen, jf. § 46, ikke har anvendt hele det udbetale tilskud for det pågældende år. 2) Aktionsgruppen har anvendt udbetalt tilskud til aktiviteter, som ikke er tilskudsberettigede, jf. § 43. 3) Aktionsgruppen har anvendt tilskud til udgifter, som aktionsgruppen også har modtaget andet offentligt tilskud til, herunder tilskud, som er modtaget i henhold til driftsbekendtgørelsen, jf. § 43, nr. 2. 4) Aktionsgruppens bestyrelse undlader at aflægge halvårs- eller årsrapport for Bolig- og Planstyrelsen, jf. §§ 45-46. 5) Aktionsgruppens bestyrelse ved grov eller vedvarende forsømmelighed eller skødesløshed tilsidesætter sine forpligtelser, jf. § 39."
    },
    {
      "provision_ref": "21:49",
      "chapter": "21",
      "section": "49",
      "content": "§ 49. Den lokale aktionsgruppes aftale med Bolig- og Planstyrelsen, jf. § 35, om administration af den nationale FLAG-pulje, ophører, når følgende betingelserne er opfyldt 1) alle aktionsgruppens opgaver i henhold til aftalen med Bolig- og Planstyrelsen, jf. § 36, er endeligt afsluttede, 2) Bolig- og Planstyrelsen har modtaget og godkendt revisorpåtegnet årsregnskab, jf. § 46, stk. 1-2, 3) den lokale aktionsgruppe har tilbagebetalt eventuelt for meget udbetalt tilskud til drift af aktionsgruppen, jf. § 48, og 4) udstyr, inventar mv., som eventuelt er indkøbt for tilskud modtaget efter § 36, stk. 2, nr. 1, enten er overdraget til en anden lokal aktionsgruppe eller til Bolig- og Planstyrelsen, jf. stk. 2. Stk. 2. Bolig- og Planstyrelsen kan beslutte, at udstyr, inventar mv, som ikke er overdraget til en anden lokal aktionsgruppe, jf. stk. 1, nr. 4, skal anvendes til et almennyttigt formål."
    },
    {
      "provision_ref": "22:50",
      "chapter": "22",
      "section": "50",
      "content": "§ 50. Bolig- og Planstyrelsen kan bemyndige andre myndigheder til at varetage administration af udbetaling og krav om tilbagebetaling af tilskud, jf. § 23, § 28 og § 47."
    },
    {
      "provision_ref": "23:51",
      "chapter": "23",
      "section": "51",
      "content": "§ 51. Bekendtgørelsen træder i kraft den 7. juli 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med bekendtgørelsen er at fastsætte rammerne for tildeling af tilskud fra den nationale pulje for udpegede fiskeriområder (den nationale FLAG-pulje).",
      "valid_from": "2021-07-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bolig- og Planstyrelsen kan yde tilskud til: 1) Drift af lokale aktionsgrupper, som har indgået aftale med Bolig- og Planstyrelsen om at varetage dele af administrationen af puljen, jf. § 35. 2) Projekter i udpegede fiskeriområder, som har til formål at fremme job- og vækstskabende erhvervsudvikling inden for et af temaerne anført i stk. 2. Stk. 2. Temaer, som tilskud efter stk. 1, nr. 2, kan ydes indenfor: 1) Etablering og udvikling af mikrovirksomheder og små virksomheder. 2) Erhvervssamarbejde. 3) Innovation. 4) Fremme af en forskelligartet maritim økonomi.",
      "valid_from": "2021-07-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud til projekter efter § 2, stk. 1, nr. 2, kan søges af 1) mikrovirksomheder og små virksomheder, 2) foreninger, 3) institutioner, og 4) myndigheder, jf. dog stk. 2. Stk. 2. Der kan ikke ydes tilskud til projekter, der vedrører opgaver, som offentlige myndigheder normalt varetager.",
      "valid_from": "2021-07-02",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. I denne bekendtgørelse forstås ved: 1) Driftsbekendtgørelsen: Bekendtgørelse nr. 1835 af 22. december 2015 om oprettelse og drift af lokale aktionsgrupper under hav- og fiskeriudviklingsprogrammet og under landdistriktsprogrammet for perioden 2014-2020. 2) Fiske- og akvakulturprodukter: Varer og produkter som defineret i artikel 5, litra a) og b), i forordning (EU) nr. 1379/2013. 3) FLAG-pulje: Den nationale pulje til projekter og lokale aktionsgrupper i udpegede fiskeriområder. 4) Fremme af en forskelligartet maritim økonomi: Aktiviteter inden eller uden for fiskeri- og akvakultursektorerne, som kommer sektorerne og den maritime økonomi til gode. 5) Innovation: Anvendelse af ny viden eller kendt viden på nye måder. 6) Lokale aktionsgrupper: Lokale aktionsgrupper i fiskeriområder udpeget efter driftsbekendtgørelsen. 7) Mikrovirksomheder og små virksomheder: Virksomheder, som har færre end 50 ansatte, og hvor enten den årlige omsætning ikke overstiger 10 mio. euro eller den årlige samlede balance ikke overstiger 43 mio. euro. 8) Primær produktion af produkter fra landbrugssektoren: Produktion af landbrugsprodukter omfattet af bilag I til Traktaten om Den Europæiske Unions funktionsmåde (TEUF), som ikke har været genstand for forarbejdning, dog med undtagelse af fiskeri- og akvakulturprodukter. Forberedelse til første salg betragtes som primær produktion. 9) Projektholder: Den juridiske person, jf. § 3, stk. 1, som er ansvarlig for projektets gennemførelse og økonomi. 10) Udpegede fiskeriområder: Områder, der er udpeget som fiskeriområder i driftsbekendtgørelsen. 11) Udviklingsstrategi: En lokale aktionsgruppes individuelle vision og målsætninger for udvikling af det lokale område. Udviklingsstrategien indeholder dermed retningslinjerne for, hvilke typer projekter, aktionsgruppen ønsker at indstille til tilsagn om tilskud. Strategien tager udgangspunkt i de udfordringer og muligheder, som findes i det område, hvor den enkelte lokale aktionsgruppe er udpeget. Udviklingsstrategien udarbejdes af den lokale aktionsgruppe og godkendes af Bolig- og Planstyrelsen i henhold til driftsbekendtgørelsen.",
      "valid_from": "2021-07-02",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgninger om tilsagn om tilskud skal ske digitalt på den måde, som angives på Bolig- og Planstyrelsens hjemmeside. Stk. 2. Ansøgning om tilsagn om tilskud kan kun indgives i de ansøgningsrunder, som fastsættes af Bolig- og Planstyrelsen. Ansøgningsfristen oplyses på Bolig- og Planstyrelsens hjemmeside. Stk. 3. Ansøgningen om tilsagn om tilskud skal indeholde følgende: 1) Ansøgningsskema, som er udfyldt med de påkrævede oplysninger, herunder oplysninger om den, som ansøger, projektbeskrivelse, projektets beliggenhed, overslag over udgiftsposter, samlet budget for projektet, forretningsplan hvis relevant for projektet mv. 2) Erklæring om tidligere modtaget de minimis-støtte, hvis det er relevant for projektet. Stk. 4. Projektholder skal i budgettet for projektet udvise økonomisk sparsommelighed og tilstræbe at opnå de bedst mulige priser på udgifter i projektet, herunder i relevant omfang indhente flere tilbud.",
      "valid_from": "2021-07-02",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Projektholder kan igangsætte projektet for egen regning og risiko, når ansøgningen er modtaget hos Bolig- og Planstyrelsen og ansøgningsfristen er udløbet for den ansøgningsrunde, som projektet er søgt indenfor. Stk. 2. Ansøgningen anses for at være modtaget hos Bolig- og Planstyrelsen, når den er tilgængelig for styrelsen.",
      "valid_from": "2021-07-02",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Bolig- og Planstyrelsen videresender efter ansøgningsfristens udløb modtagne ansøgninger om tilsagn om tilskud til bestyrelserne for de lokale aktionsgrupper. Stk. 2. Bolig- og Planstyrelsen fordeler ansøgningerne mellem aktionsgrupperne, så den enkelte aktionsgruppe kun modtager ansøgninger vedrørende projekter i det område, hvor aktionsgruppen er udpeget. Stk. 3. Bolig- og Planstyrelsen meddeler afslag på tilsagn om tilskud til projekter, som ikke kan fordeles til en lokal aktionsgruppe efter stk. 2.",
      "valid_from": "2021-07-02",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bestyrelsen for den lokale aktionsgruppe tildeler hver enkelt ansøgning point på grundlag af prioriteringskriterierne i bilag 1 og ud fra de fokusområder og målsætninger, der er fastsat i aktionsgruppens udviklingsstrategi. Stk. 2. Bestyrelsen prioriterer ansøgningerne i rækkefølge efter antal opnåede point og udvælger inden for den afsatte bevillingsmæssige ramme, jf. § 36, stk. 2, nr. 2, de ansøgninger, som har fået højest score. De udvalgte ansøgninger indstilles til Bolig- og Planstyrelsen til tilsagn om tilskud, jf. dog stk. 3 og § 9. De øvrige ansøgninger indstilles til Bolig- og Planstyrelsen til afslag. Stk. 3. Det er en betingelse for, at en ansøgning kan indstilles til Bolig- og Planstyrelsen til tilsagn om tilskud, at 1) projektet har til formål at fremme job- og vækstskabende erhvervsudvikling inden for et af temaerne i § 2, stk. 2 2) det ansøgte projekt ligger inden for rammerne af den lokale aktionsgruppes udviklingsstrategi, 3) projektet skal gennemføres af en virksomhed, forening, institution eller myndighed omfattet af § 3, stk. 1-2, og 4) projektets samlede omkostninger mindst udgør 100.000 kr. Stk. 4. Den lokale aktionsgruppe skal kvalitetssikre ansøgninger, som indstilles til tilsagn om tilskud og sikre, at alle relevante bilag for ansøgningen er indhentet, inden ansøgningen sendes til Bolig- og Planstyrelsen. Stk. 5. Bolig- og Planstyrelsen fastsætter en frist for, hvornår bestyrelsen for den lokale aktionsgruppe skal indstille projekter til styrelsen.",
      "valid_from": "2021-07-02",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Den lokale aktionsgruppes bestyrelse fastsætter inden for den afsatte tilskudsramme for ansøgningsrunden det tilskud, hver enkelt udvalgte ansøgning skal indstilles til. Ved fastsættelsen af tilskuddet gælder følgende 1) tilskuddet til et projekt skal som minimum udgøre 50.000 kr., 2) tilskuddet kan maksimalt udgøre 50 pct. af de tilskudsberettigede udgifter, jf. dog nr. 3, 3) for projekter vedrørende lokale erhvervssamarbejder kan tilskuddet maksimalt udgøre 75 pct. af de tilskudsberettigede udgifter, 4) der kan ikke ydes tilskud til udgifter omfattet af § 16, 5) hvis tilskuddet skal ydes som de minimis-støtte, gælder betingelserne i Kommissionens Forordning (EU) nr. 1407/2013 af 18. december 2013 om anvendelse af artikel 107 og 108 i Traktaten om Den Europæiske funktionsmåde på de minimis støtte, jf. dog nr. 7, og 6) hvis tilskuddet skal ydes som de minimis-støtte til en virksomhed i fiskeri- og akvakultursektoren gælder Kommissionens Forordning (EU) nr. 717/2014 af 27. juni 2014.",
      "valid_from": "2021-07-02",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Bolig- og Planstyrelsen kan fastsætte retningslinjer for de lokale aktionsgruppers prioritering og indstilling af projektansøgninger, jf. §§ 7-9.",
      "valid_from": "2021-07-02",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bolig- og Planstyrelsen træffer efter en legalitetskontrol afgørelse om tilsagn om tilskud eller afgørelse om afslag på baggrund af den prioritering og udvælgelse af ansøgninger, som bestyrelsen for den lokale aktionsgruppe har foretaget efter §§ 8-9 og § 13. Stk. 2. Bolig- og Planstyrelsen kan i afgørelsen om tilsagn om tilskud fastsætte vilkår for tilsagnet.",
      "valid_from": "2021-07-02",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bolig- og Planstyrelsen fastsætter i forbindelse med afgørelse om tilsagn om tilskud efter § 10, den projektperiode, som projektet skal afvikles indenfor, jf. dog stk. 2-3. Stk. 2. Projektperioden skal fastsættes til en periode, som ligger efter ansøgningsfristens udløb for den ansøgningsrunde, som projektet er søgt indenfor. Stk. 3. Projektperioden kan i tilsagnet om tilskud maksimalt fastsættes til to år, jf. dog stk. 4. Stk. 4. Bolig- og Planstyrelsen kan give tilladelse til en længere projektperiode, hvis særlige forhold ved projektet gør sig gældende.",
      "valid_from": "2021-07-02",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bestyrelsen for den lokale aktionsgruppe kan indstille yderligere ansøgninger fra samme ansøgningsrunde til tilsagn om tilskud, hvis der er midler tilbage inden for den afsatte tilskudsramme for ansøgningsrunden, efter Bolig- og Planstyrelsen har truffet afgørelse om tilsagn om tilskud til de indstillede ansøgninger, jf. dog stk. 2. Stk. 2. Bestyrelsen for den lokale aktionsgruppe skal indstille yderligere ansøgninger i den rækkefølge, ansøgningerne er prioriteret, jf. § 8, stk. 1-2. Betingelserne i § 8, stk. 3, og § 9 finder tilsvarende anvendelse for indstillingen af yderligere ansøgninger.",
      "valid_from": "2021-07-02",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bolig- og Planstyrelsen kan meddele tilsagn om tilskud til udgifter, der er direkte relateret til projektet, og som er nødvendige for at gennemføre projektet, jf. dog § 15 og § 16. De tilskudsberettigede udgifter kan omfatte: 1) Køb af materialer, inventar og udstyr. 2) Immaterielle investeringer, herunder erhvervelse eller udvikling af computersoftware og erhvervelse af patentrettigheder, licenser, ophavsret eller varemærker. 3) Opførelse af bygninger eller forbedring af bygninger og fast ejendom. 4) Leje af maskiner og udstyr, som kun skal anvendes i projektperioden. 5) Udgifter til eksterne konsulenter, herunder honorarer til arkitekter, ingeniører, projektledelse mv. 6) Udgifter vedrørende forberedelse og fremme af erhvervssamarbejde. 7) Løn for en arbejdsindsats i projektet. Hvis lønudgiften ikke kan dokumenteres, kan lønudgiften maksimalt fastsættes til 250 kr. i timen. 8) Rejseudgifter, der er billigst muligt, herunder kørselsgodtgørelse i henhold til statens laveste takst på tidspunktet for kørslen til tilsagnshaver og dennes medarbejdere. 9) Testaktiviteter m.v., der ligger forud for udviklingsaktiviteterne. 10) Udviklingsomkostninger. 11) Moms, som oppebæres endeligt af projektholder. 12) Driftsudgifter, hvis projektet vedrører etablering eller udvikling af mikrovirksomheder og små virksomheder, jf. § 2, stk. 2, nr. 1. 13) Andre omkostninger, som er af væsentlig betydning for gennemførelsen af projektet.",
      "valid_from": "2021-07-02",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Bolig- og Planstyrelsen kan fastsætte retningslinjer for tilskud til løn for en arbejdsindsats i projektet, jf. § 14, nr. 7.",
      "valid_from": "2021-07-02",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Bolig- og Planstyrelsen yder ikke tilskud til: 1) Udgifter, som er afholdt før den godkendte projektperiode, jf. § 12, stk. 1. 2) Udgifter til leasing af udstyr og materiel. 3) Udgifter, som tilsagnshaver er forpligtet til at betale til offentlige myndigheder i medfør af anden lovgivning, herunder gebyrer. 4) Finansierings-, revisions-, advokat- og pengeinstitutomkostninger medmindre disse skyldes krav fra Bolig- og Planstyrelsen. 5) Moms, som ikke endeligt bæres af projektholder. 6) Køb af fast ejendom. 7) Udgifter, som tilsagnshaver kan få refunderet, fx pant på emballage og transportpaller. 8) Udgifter, som vedrører landbrugsproduktion. 9) Udgifter, som vedrører aktiviteter i fiske- eller akvakultursektoren, som er undtaget fra reglerne om de minimis-støtte for virksomheder i fiske- og akvakultursektoren, jf. Kommissionens Forordning (EU) nr. 717/2014, artikel 1.",
      "valid_from": "2021-07-02",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Projektholder skal søge om at få ændret tilsagnet om tilskud til projektet, jf. § 11, i følgende tilfælde: 1) Hvis projektets budget eller aktiviteter i løbet af projektperioden ændres væsentligt. 2) Hvis projektet skal overdrages til en anden juridisk person i den periode, hvor betingelserne for tilsagnet om tilskud er gældende. 3) Hvis projektperioden skal forlænges.",
      "valid_from": "2021-07-02",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Ansøgning om ændring af tilsagn om tilskud omfattet af § 17 skal ske digitalt til den lokale aktionsgruppe på den måde, som angives på Bolig- og Planstyrelsens hjemmeside. Ansøgningen skal være modtaget inden udløbet af den projektperiode, som er fastsat i tilsagnet om tilskud, jf. § 12, stk. 1. Stk. 2. Ansøgningen anses for at være modtaget, når den er tilgængelig for den lokale aktionsgruppe.",
      "valid_from": "2021-07-02",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Projektholder kan igangsætte ændringen for egen regning og risiko, når ansøgningen om ændringen af tilsagnet om tilskud er modtaget hos den lokale aktionsgruppe.",
      "valid_from": "2021-07-02",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Bestyrelsen for den lokale aktionsgruppe vurderer ansøgninger om ændringer af tilsagn om tilskud, som er modtaget efter § 18, og indstiller ansøgningerne til godkendelse eller afslag hos Bolig- og Planstyrelsen, jf. dog stk. 2. Stk. 2. Det er en betingelse for, at en ansøgning om ændring af tilsagn om tilskud til et projekt kan indstilles til godkendelse, at 1) projektet efter ændringen fortsat opfylder betingelserne i § 8, stk. 3, og § 9, og 2) det overordnede formål med projektet, som er godkendt i tilsagnet om tilskud, jf. § 11, stk. 1, ikke ændres.",
      "valid_from": "2021-07-02",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Bolig- og Planstyrelsen træffer efter en legalitetskontrol afgørelse om at godkende eller afvise en ændring af tilsagnet om tilskud til et projekt på baggrund af den lokale aktionsgruppes indstilling, jf. § 20. Stk. 2. Ved godkendelse af nye udgifter i en afgørelse om ændring af tilsagnet efter stk. 1, finder § 14 og § 16 tilsvarende anvendelse. Stk. 3. Bolig- og Planstyrelsen fastsætter i afgørelsen om godkendelse efter stk. 1 den dato, som ændringen skal have virkning fra. Datoen kan tidligst fastsættes til den dag, ansøgningen er modtaget hos den lokale aktionsgruppe, jf. § 18. Stk. 4. Bolig- og Planstyrelsen kan i forbindelse med afgørelse om godkendelse efter stk. 1 træffe afgørelse om, at tilsagnsbeløbet nedsættes eller tilskudsprocenten ændres, hvis ændringen af tilsagnet medfører ændringer i projektets aktiviteter eller budget, jf. dog stk. 5. Stk. 5. Tilsagnsbeløbet, som er godkendt i tilsagnet om tilskud, jf. § 11, kan ikke forhøjes i forbindelse med afgørelsen efter stk. 1. Stk. 6. Bolig- og Planstyrelsen kan i forbindelse med afgørelse efter stk. 1 fastsætte vilkår.",
      "valid_from": "2021-07-02",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Bolig- og Planstyrelsen kan fastsætte retningslinjer for godkendelse af ændringer af tilsagn om tilskud. Stk. 2. Bolig- og Planstyrelsen kan fastsætte en frist for, hvornår bestyrelsen for den lokale aktionsgruppe skal indstille ansøgninger om ændringer til styrelsen, jf. § 20.",
      "valid_from": "2021-07-02",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Bolig- og Planstyrelsen udbetaler 80 pct. af tilskuddet i projektperioden, jf. dog stk. 2-3. Stk. 2. Hvis tilsagn om tilskuddet udgør 150.000 kr. eller derunder, udbetales 80 pct. af støtten i én rate, når Bolig- og Planstyrelsen har truffet afgørelse om tilsagn om tilskud til projektet. Stk. 3. Hvis tilsagn om tilskuddet udgør mere end 150.000 kr., udbetales 80 pct. af tilskuddet i projektperioden i flere rater. Første rate udbetales, når Bolig- og Planstyrelsen har truffet afgørelse om tilsagn om tilskud til projektet, jf. dog stk. 4. Stk. 4. Bolig- og Planstyrelsen kan i særlige tilfælde beslutte, at 80 pct. af tilskuddet til projekter omfattet af stk. 3, udbetales i én rate, når styrelsen har truffet afgørelse om tilsagn om tilskud til projektet.",
      "valid_from": "2021-07-02",
      "valid_to": null
    },
    {
      "provision_ref": "9:24",
      "chapter": "9",
      "section": "24",
      "content": "§ 24. Projektholder skal senest otte uger efter projektperiodens afslutning fremsende en afrapportering af projektet til den lokale aktionsgruppe, jf. dog stk. 2-3 og § 25. Stk. 2. Afrapporteringen, jf. stk. 1, skal ske digitalt til den lokale aktionsgruppe på et særligt skema, som findes på Bolig- og Planstyrelsens hjemmeside. Afrapporteringen anses for at være modtaget, når den er tilgængelig for den lokale aktionsgruppe. Stk. 3. Bolig- og Planstyrelsen kan efter begrundet ansøgning fra projektholder eller den lokale aktionsgruppe meddele dispensation fra fristen nævnt i stk. 1.",
      "valid_from": "2021-07-02",
      "valid_to": null
    },
    {
      "provision_ref": "9:25",
      "chapter": "9",
      "section": "25",
      "content": "§ 25. Afrapporteringen, jf. § 24, stk. 1, skal indeholde følgende 1) et samlet, afsluttende projektregnskab, jf. stk. 2-4, 2) evaluering af projektet, og 3) dokumentation for, at projektet er gennemført. Stk. 2. Hvis projektholder er en mikrovirksomhed eller lille virksomhed, skal projektregnskabet, jf. stk. 1, nr. 1, være revisionspåtegnet af en godkendt revisor. Stk. 3. Hvis projektholder er en offentlig myndighed eller en institution, skal projektregnskabet, jf. stk. 1, nr. 1, være fulgt at en regnskabserklæring fra myndigheden eller institutionen. Stk. 4. Hvis projektholder er en forening, skal projekt­regnskabet, jf. stk. 1, nr. 1, være påtegnet på følgende måde: 1) Hvis tilsagn om tilskud til projektet udgør 150.000 kr. eller derunder, skal regnskabet være fulgt at en regnskabserklæring fra foreningens bestyrelse. 2) Hvis tilsagn om tilskud til projektet udgør mere end 150.000 kr., skal regnskabet være påtegnet af en godkendt revisor. Stk. 5. Bolig- og Planstyrelsen kan fastsætte retningslinjer for afrapporteringen.",
      "valid_from": "2021-07-02",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Bestyrelsen for den lokale aktionsgruppe indstiller afrapporteringer modtaget efter § 24, stk. 1, til godkendelse eller afslag hos Bolig- og Planstyrelsen, jf. dog stk. 2. Stk. 2. Det er en betingelse for, at en afrapportering kan indstilles til godkendelse hos Bolig- og Planstyrelsen, at 1) afrapporteringen indeholder oplysningerne nævnt i § 25, stk. 1-3, og 2) bestyrelsen for den lokale aktionsgruppe vurderer, at projektet er gennemført i overensstemmelse med tilsagnet om tilskud, jf. §11, stk.1, og eventuelle senere godkendte ændringer, jf. § 21, stk. 1. Stk. 3. Den lokale aktionsgruppe skal kvalitetssikre afrapporteringer inden de indstilles til Bolig- og Planstyrelsen, og sikre, at alle relevante bilag og øvrig dokumentation er indhentet. Stk. 4. Bolig- og Planstyrelsen kan fastsætte en frist for, hvornår bestyrelsen for den lokale aktionsgruppe skal indstille projekter til styrelsen, jf. stk. 1.",
      "valid_from": "2021-07-02",
      "valid_to": null
    },
    {
      "provision_ref": "9:27",
      "chapter": "9",
      "section": "27",
      "content": "§ 27. Bolig- og Planstyrelsen træffer efter en legalitetskontrol afgørelse om at godkende eller afvise en afrapportering på baggrund af den lokale aktionsgruppes indstilling, jf. § 26.",
      "valid_from": "2021-07-02",
      "valid_to": null
    },
    {
      "provision_ref": "9:28",
      "chapter": "9",
      "section": "28",
      "content": "§ 28. Bolig- og Planstyrelsen kan i forbindelse med afgørelse efter § 27 udbetale de sidste 20 pct. af tilskuddet, jf. dog stk. 2. Stk. 2. Bolig- og Planstyrelsen kan i forbindelse med afgørelse efter § 27 nedsætte tilskuddet eller kræve allerede udbetalte rater af tilskuddet tilbagebetalt, hvis 1) projektholder ikke har overholdt vilkårene for tilsagnet om tilskud, 2) projektholder ikke har anvendt hele det udbetale tilskud til tilskudsberettigede udgifter i projektet, 3) projektholder har anvendt udbetalt tilskud til aktiviteter eller formål, som ikke er tilskudsberettigede i henhold til tilsagnet om tilskud, jf. § 14, 4) projektholder har afgivet urigtige eller vildledende oplysninger eller har fortiet oplysninger af betydning for tilsagnet om tilskud eller tilskud, eller 5) projektet har modtaget mere i offentligt tilskud, herunder EU-tilskud, end der har været udgifter i projektet.",
      "valid_from": "2021-07-02",
      "valid_to": null
    },
    {
      "provision_ref": "9:29",
      "chapter": "9",
      "section": "29",
      "content": "§ 29. Tilskuddet, jf. § 23 og § 28, udbetales til projektholders NemKonto.",
      "valid_from": "2021-07-02",
      "valid_to": null
    },
    {
      "provision_ref": "10:30",
      "chapter": "10",
      "section": "30",
      "content": "§ 30. Projektholder skal uden ugrundet ophold give Bolig- og Planstyrelsen meddelelse om forhold, der kan medføre bortfald af tilsagn om tilskud, reduktion i det bevilligede tilskud i henhold til tilsagnet eller tilbagebetaling af udbetalt tilskud.",
      "valid_from": "2021-07-02",
      "valid_to": null
    },
    {
      "provision_ref": "11:31",
      "chapter": "11",
      "section": "31",
      "content": "§ 31. Hvis projektholder er en mikrovirksomhed eller lille virksomhed, skal projektholder beholde fysiske investeringer, der er ydet tilskud til, i to år fra datoen for projektperiodens afslutning.",
      "valid_from": "2021-07-02",
      "valid_to": null
    },
    {
      "provision_ref": "11:32",
      "chapter": "11",
      "section": "32",
      "content": "§ 32. Projektholder skal opbevare alle bilag vedrørende projektet i 5 år fra udgangen af det kalenderår, hvor projektet er afsluttet, jf. dog stk. 2. Stk. 2. Hvis tilskuddet ydes som de minimis-støtte, jf. § 9, nr. 5-6, skal projektholder opbevare regnskabsbilag, som er relevante for de minimis-støtten, i 10 skatteår fra det tidspunkt, hvor tilskuddet er modtaget.",
      "valid_from": "2021-07-02",
      "valid_to": null
    },
    {
      "provision_ref": "12:33",
      "chapter": "12",
      "section": "33",
      "content": "§ 33. Bolig- og Planstyrelsen og den lokale aktionsgruppe skal efter forudgående aftale have adgang til på stedet at gennemgå alle forhold vedrørende det projekt, der er givet tilskud til. Stk. 2. Projektholder skal på forlangende fremvise bilag og afgive supplerende oplysninger, som Bolig- og Planstyrelsen skønner nødvendige for at kontrollere projektets forløb og anvendelsen af tilskuddet.",
      "valid_from": "2021-07-02",
      "valid_to": null
    },
    {
      "provision_ref": "13:34",
      "chapter": "13",
      "section": "34",
      "content": "§ 34. Bolig- og Planstyrelsen træffer afgørelse om, at tilsagn om tilskud bortfalder og udbetalt tilskud helt eller delvist tilbagebetales i følgende tilfælde: 1) Projektholder har ikke overholdt vilkårene for tilsagnet om tilskud. 2) Projektholder har ikke anvendt hele det udbetale tilskud til tilskudsberettigede udgifter i projektet. 3) Projektholder har anvendt udbetalt tilskud til aktiviteter eller formål, som ikke er tilskudsberettigede i henhold til tilsagnet om tilskud, jf. § 16. 4) Projektholder har afgivet urigtige eller vildledende oplysninger eller har fortiet oplysninger af betydning for tilsagnet om tilskud eller tilskud. 5) Projektet har modtaget mere i offentligt tilskud, herunder EU-tilskud, end der har været udgifter i projektet. 6) Projektholder ikke har overholdt sin underretningspligt efter § 30. 7) Projektholder har ikke beholdt fysiske investeringer i projektet i to år efter, tilskuddet er endeligt udbetalt, jf. § 31.",
      "valid_from": "2021-07-02",
      "valid_to": null
    },
    {
      "provision_ref": "14:35",
      "chapter": "14",
      "section": "35",
      "content": "§ 35. Lokale aktionsgrupper, som ønsker at indgå i administrationen af den nationale FLAG-pulje, indgår for et kalenderår ad gangen en aftale med Bolig- og Planstyrelsen om at varetage opgaver i forbindelse med administrationen af puljen.",
      "valid_from": "2021-07-02",
      "valid_to": null
    },
    {
      "provision_ref": "15:36",
      "chapter": "15",
      "section": "36",
      "content": "§ 36. Bolig- og Planstyrelsen meddeler på baggrund af den indgåede aftale, jf. § 35, et tilsagn om tilskud til aktionsgruppen, jf. dog stk. 2 og § 37. Stk. 2. Tilsagn om tilskud efter stk. 1 tildeles som en samlet tilskudsramme for det kalenderår, aftalen gælder i, fordelt på følgende måde 1) et beløb i tilskud til drift af den lokale aktionsgruppe, og 2) en bevillingsmæssig ramme, som skal uddeles til projekter, der er indstillet til tilsagn om tilskud hos Bolig- og Planstyrelsen, jf. §§ 8-9. Stk. 3. Bolig- og Planstyrelsen kan fastsætte vilkår for tilsagn om tilskud efter stk. 1.",
      "valid_from": "2021-07-02",
      "valid_to": null
    },
    {
      "provision_ref": "15:37",
      "chapter": "15",
      "section": "37",
      "content": "§ 37. Bolig- og Plan styrelsen fastsætter den enkelte aktionsgruppes tilsagn om tilskud, jf. § 36, efter følgende kriterier: 1) Et grundbeløb pr. kommune i det udpegede fiskeriområde, som aktionsgruppen dækker. 2) En særlig begunstigelse af de 27 småøer i Sammenslutningen af Danske Småøer.",
      "valid_from": "2021-07-02",
      "valid_to": null
    },
    {
      "provision_ref": "15:38",
      "chapter": "15",
      "section": "38",
      "content": "§ 38. Bolig- og Planstyrelsen bestemmer, hvordan de lokale aktionsgrupper skal udnytte de bevillingsmæssige rammer, jf. § 36, stk. 2, nr. 2, herunder kan Bolig- og Planstyrelsen 1) fastsætte antallet af ansøgnings- og indstillingsrunder pr. år, 2) fastsætte antallet af sager, der kan indstilles til Bolig- og Planstyrelsen i hver runde, 3) bestemme at en del af de bevillingsmæssige rammer skal anvendes til bestemte typer af projekter, jf. dog bilag 1, pkt. 2, nr. 10, og 4) godkende at overskydende midler anvendes til indstilling af projekter fra andre lokale aktionsgrupper, hvis den lokale aktionsgruppe ikke selv har udnyttet hele den tildelte bevillingsmæssige ramme og den sidste ansøgningsrunde i det pågældende kalenderår er afsluttet.",
      "valid_from": "2021-07-02",
      "valid_to": null
    },
    {
      "provision_ref": "16:39",
      "chapter": "16",
      "section": "39",
      "content": "§ 39. En lokal aktionsgruppe, som har indgået aftale med Bolig- og Planstyrelsen, jf. § 35, skal varetage følgende opgaver i forbindelse med administrationen af den national FLAG-pulje: 1) Opbygge lokale aktørers kompetencer til at udvikle og gennemføre projekter. 2) Fremme netværk og samarbejde på tværs af sektorer og initiere innovative lokale projekter med henblik på at gennemføre den lokale udviklingsstrategi. 3) Vejlede ansøgere om reglerne for tilskud fra den nationale FLAG-pulje. 4) Modtage og vurdere om ansøgninger om tilskud til projekter er i overensstemmelse med støttebetingelserne, jf. § 8, stk. 3. 5) Dokumentere bestyrelsens prioritering af ansøgninger om tilsagn om tilskud til projekter. 6) Dokumentere at bestyrelsesmedlemmerne er habile i forbindelse med beslutning om indstilling af projekter til Bolig- og Planstyrelsen. 7) Kvalitetssikre projektansøgninger, ansøgninger om ændringer og afrapporteringer, som indstilles til Bolig- og Planstyrelsen, og sikre, at alle relevante bilag til ansøgningerne er indhentet, inden indstilling til styrelsen. 8) Arbejde for at sikre fremdrift i støttede projekter. 9) Varetage opgaverne i forbindelse med administrationen af den nationale FLAG-pulje effektivt og økonomisk forsvarligt. 10) Føre tilsyn med, at betingelserne for tilsagn om tilskud til drift af den lokale aktionsgruppe overholdes, herunder at tilskuddet alene anvendes til betaling af udgifter, der kan henføres direkte til drift af den lokale aktionsgruppes opgaver i forbindelse med administrationen af den nationale FLAG-pulje og at fristerne for afrapportering til Bolig- og Planstyrelsen overholdes, jf. § 45-46. 11) Varetage den overordnede ledelse af den lokale aktionsgruppes opgaver i forbindelse med administrationen af den nationale FLAG-pulje, herunder at bestyrelsen sikrer, at administrationen af puljen sker effektivt og omkostningsbevidst, og at alle frister overholdes. 12) Føre tilsyn med koordinators opgaver, jf. § 41, hvis bestyrelsen for den lokale aktionsgruppe har indgået kontrakt med en eller flere koordinatorer, jf. § 40, stk. 1.",
      "valid_from": "2021-07-02",
      "valid_to": null
    },
    {
      "provision_ref": "16:40",
      "chapter": "16",
      "section": "40",
      "content": "§ 40. Bestyrelsen for den lokale aktionsgruppe kan indgå kontrakt med en eller flere koordinatorer, som kan bistå bestyrelsen i opgaver i forbindelse med administrationen af den nationale FLAG-pulje. Stk. 2. Bolig- og Planstyrelsen kan fastlægge retningslinjer for indgåelse af kontrakter med koordinatorer, herunder for procedure for indgåelse af kontrakter, indholdet i kontrakterne, krav til koordinatorers faglige og personlige kvalifikationer, lønniveau mv.",
      "valid_from": "2021-07-02",
      "valid_to": null
    },
    {
      "provision_ref": "16:41",
      "chapter": "16",
      "section": "41",
      "content": "§ 41. En koordinator, som har indgået kontrakt med den lokale aktionsgruppe, jf. § 40, stk. 1, skal understøtte bestyrelsen for den lokale aktionsgruppe ved bl.a. at løse følgende administrative opgaver: 1) Fremme gode projekter gennem opsøgende arbejde og vejledning af ansøgere og potentielle ansøgere. 2) Tage initiativ til etablering af netværk og tværgående samarbejder på tværs af interesser, sektorer og geografiske områder. 3) Kvalitetssikre projektansøgninger, ansøgninger om ændringer og afrapporteringer, som bestyrelsen indstiller til Bolig- og Planstyrelsen, herunder sikre, at alle relevante bilag er indhentet, inden indstilling til styrelsen. 4) Styre den lokale aktionsgruppes daglige drift. Stk. 2. Bolig- og Planstyrelsen kan fastlægge retningslinjer for koordinatorernes opgaver.",
      "valid_from": "2021-07-02",
      "valid_to": null
    },
    {
      "provision_ref": "17:42",
      "chapter": "17",
      "section": "42",
      "content": "§ 42. Tilskud til drift af den lokale aktionsgruppe kan kun anvendes til at dække udgifter, som er nødvendige for de opgaver, som den lokale aktionsgruppe varetager i forbindelse med administrationen af den nationale FLAG-pulje. De tilskudsberettigede udgifter kan omfatte: 1) Betaling for koordinatorers arbejdsindsats. 2) Udgifter til kommunikationsmateriale, herunder udgifter til annoncer, hjemmesider, sociale medier, pjecer mv. 3) Udgifter til drift af koordinators kontor, herunder køb eller leje af kontorudstyr, IT-udstyr, kontorartikler mv. 4) Rejseudgifter, der er billigst mulige, herunder kørselsgodtgørelse i henhold til statens laveste takst på tidspunktet for rejsen, når rejsen er foretaget af et medlem af bestyrelsen for den lokale aktionsgruppe eller en ansat koordinator i den lokale aktionsgruppe. 5) Leje af lokaler. 6) Forplejning ved arrangementer, bestyrelsesmøder mv. 7) Udgifter til godkendt revisor, jf. § 46, stk. 1, nr. 1. 8) Kompetenceudvikling, kursusaktivitet mv. 9) Evaluering. 10) Udgifter til pengeinstitutter, herunder udgifter til negative renter. 11) Andre udgifter, som er er nødvendige for de opgaver, som den lokale aktionsgruppe varetager i forbindelse med administrationen af den nationale FLAG-pulje.",
      "valid_from": "2021-07-02",
      "valid_to": null
    },
    {
      "provision_ref": "17:43",
      "chapter": "17",
      "section": "43",
      "content": "§ 43. Tilskud til drift af den lokale aktionsgruppe kan ikke anvendes til: 1) Udgifter, som ikke er afholdt i det kalenderår, som tilsagnet om tilskud vedrører, jf. § 36, bortset fra udgifter til godkendt revisor, jf. § 46, stk. 1, nr. 1. 2) Udgifter, som aktionsgruppen har modtaget andet offentligt tilskud til, herunder tilskud i henhold til driftsbekendtgørelsen. 3) Finansielle omkostninger, herunder kurstab, bøder, afdrag på gæld mv., jf. dog § 42, nr. 10. 4) Frynsegoder, herunder gaver til koordinator og bestyrelsesmedlemmer.",
      "valid_from": "2021-07-02",
      "valid_to": null
    },
    {
      "provision_ref": "18:44",
      "chapter": "18",
      "section": "44",
      "content": "§ 44. Den lokale aktionsgruppe skal føre særskilt regnskab for anvendelsen af tilskud til drift af den lokale aktionsgruppes opgaver i forbindelse med administrationen af den nationale FLAG-pulje. Stk. 2. Det skal tydeligt fremgå af regnskabet, jf. stk. 1, at 1) tilskuddet kun er anvendt til tilskudsberettigede udgifter, jf. § 42, og 2) tilskuddet ikke er anvendt til betaling af udgifter, som aktionsgruppen også har modtaget andet offentligt tilskud til, herunder tilskud, som er modtaget i henhold til driftsbekendtgørelsen. Stk. 3. Bolig- og Planstyrelsen kan fastsætte retningslinjer for regnskabskravet i stk. 1-2.",
      "valid_from": "2021-07-02",
      "valid_to": null
    },
    {
      "provision_ref": "18:45",
      "chapter": "18",
      "section": "45",
      "content": "§ 45. Den lokale aktionsgruppe skal fremsende en halvårsrapport til Bolig- og Planstyrelsen senest den 1. august det år, som tilsagnet om tilskud er gældende for, jf. dog stk. 3. Halvårsrapporten skal indeholde følgende: 1) En skriftlig budgetopfølgning for det første halvår. 2) En skriftlig redegørelse om den lokale aktionsgruppes arbejde det første halvår. Redegørelsen skal som minimum indeholde en gennemgang af aktionsgruppens aktiviteter i første halvår, en beskrivelse af det forventede årsresultat og oplysninger om eventuelle iværksatte korrigerende tiltag. Stk. 2. Bolig- og Planstyrelsen godkender eller afviser den lokale aktionsgruppes halvårsrapport, jf. dog § 48. Stk. 3. Hvis aftalen mellem Bolig- og Planstyrelsen og den lokale aktionsgruppe, jf. § 35, indgås efter den 1. maj, finder stk. 1-2 ikke anvendelse. Stk. 4. Bolig- og Planstyrelsen fastsætter retningslinjer for aktionsgruppernes halvårlige afrapportering.",
      "valid_from": "2021-07-02",
      "valid_to": null
    },
    {
      "provision_ref": "18:46",
      "chapter": "18",
      "section": "46",
      "content": "§ 46. Den lokale aktionsgruppe skal fremsende en årsrapport til Bolig- og Planstyrelsen senest den 1. april året efter det år, som tilsagnet om tilskud er gældende for. Årsrapporten skal indeholde følgende: 1) Regnskab for aktionsgruppens anvendelse af driftstilskuddet med påtegning af godkendt revisor. 2) Skriftlig redegørelse for aktionsgruppens gennemførte aktiviteter. Stk. 2. Bolig- og Planstyrelsen godkender eller afviser den skriftlige årsrapport. Stk. 3. Bolig- og Planstyrelsen fastsætter retningslinjer for aktionsgruppernes årlige afrapportering, herunder retningslinjer for indholdet i den skriftlige redegørelse.",
      "valid_from": "2021-07-02",
      "valid_to": null
    },
    {
      "provision_ref": "19:47",
      "chapter": "19",
      "section": "47",
      "content": "§ 47. Bolig- og Planstyrelsen udbetaler tilskuddet til drift af den lokale aktionsgruppe i to rater på følgende måde, jf. dog stk. 3: 1) Første rate udbetales i forbindelse med, at Bolig- og Planstyrelsen træffer afgørelse om tilsagn om tilskud til den lokale aktionsgruppe, jf. § 36. Raten udgør 2/3 af tilsagnsbeløbet til drift af den lokale aktionsgruppe. 2) Anden rate udbetales i forbindelse med, at Bolig- og Planstyrelsen godkender aktionsgruppens halvårsrapport jf. § 42. Raten udgør 1/3 af tilsagnsbeløbet til drift af den lokale aktionsgruppe, jf. dog stk. 2. Stk. 2. Bolig- og Planstyrelsen kan helt afvise at udbetale eller delvist nedsætte anden rate af tilskuddet, jf. stk. 1, nr. 2, hvis styrelsen ikke kan godkende hele eller dele af den lokale aktionsgruppes halvårsrapport, jf. § 42. Stk. 3. Hvis aftalen mellem den lokale aktionsgruppe og Bolig- og Planstyrelsen er indgået efter § 45, stk. 3, udbetaler Bolig- og Planstyrelsen hele tilskuddet til drift af den lokale aktionsgruppe i én rate i forbindelse med, at styrelsen træffer afgørelse om tilsagn om tilskud til den lokale aktionsgruppe, jf. § 36. Stk. 4. Tilskuddet udbetales til den lokale aktionsgruppes NemKonto.",
      "valid_from": "2021-07-02",
      "valid_to": null
    },
    {
      "provision_ref": "20:48",
      "chapter": "20",
      "section": "48",
      "content": "§ 48. Bolig- og Planstyrelsen kan træffe afgørelse om at nedsætte tilskuddet eller kræve allerede udbetalte rater af tilskuddet tilbagebetalt, hvis: 1) Aktionsgruppen ifølge årsrapporteringen, jf. § 46, ikke har anvendt hele det udbetale tilskud for det pågældende år. 2) Aktionsgruppen har anvendt udbetalt tilskud til aktiviteter, som ikke er tilskudsberettigede, jf. § 43. 3) Aktionsgruppen har anvendt tilskud til udgifter, som aktionsgruppen også har modtaget andet offentligt tilskud til, herunder tilskud, som er modtaget i henhold til driftsbekendtgørelsen, jf. § 43, nr. 2. 4) Aktionsgruppens bestyrelse undlader at aflægge halvårs- eller årsrapport for Bolig- og Planstyrelsen, jf. §§ 45-46. 5) Aktionsgruppens bestyrelse ved grov eller vedvarende forsømmelighed eller skødesløshed tilsidesætter sine forpligtelser, jf. § 39.",
      "valid_from": "2021-07-02",
      "valid_to": null
    },
    {
      "provision_ref": "21:49",
      "chapter": "21",
      "section": "49",
      "content": "§ 49. Den lokale aktionsgruppes aftale med Bolig- og Planstyrelsen, jf. § 35, om administration af den nationale FLAG-pulje, ophører, når følgende betingelserne er opfyldt 1) alle aktionsgruppens opgaver i henhold til aftalen med Bolig- og Planstyrelsen, jf. § 36, er endeligt afsluttede, 2) Bolig- og Planstyrelsen har modtaget og godkendt revisorpåtegnet årsregnskab, jf. § 46, stk. 1-2, 3) den lokale aktionsgruppe har tilbagebetalt eventuelt for meget udbetalt tilskud til drift af aktionsgruppen, jf. § 48, og 4) udstyr, inventar mv., som eventuelt er indkøbt for tilskud modtaget efter § 36, stk. 2, nr. 1, enten er overdraget til en anden lokal aktionsgruppe eller til Bolig- og Planstyrelsen, jf. stk. 2. Stk. 2. Bolig- og Planstyrelsen kan beslutte, at udstyr, inventar mv, som ikke er overdraget til en anden lokal aktionsgruppe, jf. stk. 1, nr. 4, skal anvendes til et almennyttigt formål.",
      "valid_from": "2021-07-02",
      "valid_to": null
    },
    {
      "provision_ref": "22:50",
      "chapter": "22",
      "section": "50",
      "content": "§ 50. Bolig- og Planstyrelsen kan bemyndige andre myndigheder til at varetage administration af udbetaling og krav om tilbagebetaling af tilskud, jf. § 23, § 28 og § 47.",
      "valid_from": "2021-07-02",
      "valid_to": null
    },
    {
      "provision_ref": "23:51",
      "chapter": "23",
      "section": "51",
      "content": "§ 51. Bekendtgørelsen træder i kraft den 7. juli 2021.",
      "valid_from": "2021-07-02",
      "valid_to": null
    }
  ],
  "definitions": []
}
