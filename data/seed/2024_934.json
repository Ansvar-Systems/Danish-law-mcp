{
  "id": "2024:934",
  "type": "statute",
  "title": "Bekendtgørelse om krav om etablering af målrettede efterafgrøder i planperioden 2024/2025",
  "short_name": "BEK H#LOKDOK04",
  "status": "in_force",
  "issued_date": "2024-07-23",
  "url": "https://www.retsinformation.dk/eli/lta/2024/934/xml",
  "description": "Retsinformation source. DocumentId=DC001665; AccessionNumber=B20240093405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for virksomheder, der er omfattet af § 4 i lov om jordbrugets anvendelse af gødning og om næringsstofreducerende tiltag, og som har efterafgrødegrundareal beliggende i de kystvandoplande, som er anført i bilag 1 og afgrænset i bekendtgørelse nr. 901 af 1. juli 2024 om afgrænsning af kystvandoplande. Stk. 2. Virksomhedens efterafgrødegrundareal opgøres i overensstemmelse med plantedækkebekendtgørelsens § 6, stk. 1. Stk. 3. Bekendtgørelsen finder ikke anvendelse for virksomheder, 1) der har et efterafgrødegrundareal, som udgør mindre end 10 hektar, eller 2) der den 1. februar 2024 er certificeret til økologisk jordbrugsproduktion eller omfattet af en ansøgning herom."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantedækkebekendtgørelsen: Bekendtgørelse nr. 924 af 9. juli 2024 om næringsstofreducerende tiltag og dyrkningsrelaterede tiltag i jordbruget for planperioden 2024/2025. 2) Blomsterbrak: Blomsterbrak, som defineret i plantedækkebekendtgørelsen. 3) Bestøverbrak: Bestøverbrak, som defineret i plantedækkebekendtgørelsen. 4) Statsligt eller EU-finansierede tilskudsordninger og projekter om permanent udtagning af landbrugsjorder: Statsligt eller EU-finansierede tilskudsordninger og projekter om permanent udtagning af landbrugsjorder, som defineret i plantedækkebekendtgørelsen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheden skal i planperioden 2024/2025 udlægge arealer etableret med målrettede efterafgrøder efter normale driftsmæssige principper med henblik på en effektiv kvælstofoptagelse i efteråret, jf. dog § 5. Virksomheden skal sikre, at arealer med målrettede efterafgrøder efterfølgende i planperioden anvendes til dyrkning af en forårssået afgrøde eller udlægges med blomsterbrak eller bestøverbrak. 2. pkt. finder ikke anvendelse for arealer, der indgår i statsligt eller EU-finansierede tilskudsordninger og projekter om permanent udtagning af landbrugsjorder. Stk. 2. Arealet med målrettede efterafgrøder skal udgøre en procentdel af den del af virksomhedens efterafgrødegrundareal, der er beliggende i det pågældende kystvandopland. Procentdelen for de enkelte kystvandoplande er fastsat i bilag 1. Stk. 3. For virksomheder, der deltager i den frivillige ordning i medfør af bekendtgørelse nr. 1588 af 8. december 2023 om tilskud til kvælstofreducerende virkemidler for planperioden 2024/2025 m.v., reduceres det målrettede efterafgrødekrav, jf. stk. 2, med følgende: 1) Det antal hektar i kystvandoplandet, opgjort i hektar målrettede efterafgrøder, for hvilke Landbrugsstyrelsen har givet virksomheden tilsagn om tilskud, jf. § 9, stk. 1, i bekendtgørelse nr. 1588 af 8. december 2023. 2) Den reduktion af virksomhedens samlede kvote for kvælstof for planperioden 2023/2024, som Landbrugsstyrelsen har godkendt, at virksomheden deltager med i den frivillige ordning, jf. § 8 i bekendtgørelse nr. 1588 af 8. december 2023, omregnet til hektar målrettede efterafgrøder for kystvandoplandet. Stk. 4. I ganske særlige tilfælde kan der dispenseres fra virksomhedens efterafgrødekrav i planperioden 2024/2025, jf. stk. 2, hvis det vurderes, at dispensationen ikke har betydning for den kvælstofreducerende effekt. Ansøgning om dispensation skal indgives skriftligt til Landbrugsstyrelsen og være modtaget senest den 31. marts 2025."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Bestemmelserne i plantedækkebekendtgørelsens §§ 8-10, § 11, stk. 1-3, § 12 og § 13 finder tilsvarende anvendelse for målrettede efterafgrøder, bortset fra den i plantedækkebekendtgørelsens § 10 og § 12 anførte mulighed for at bruge opsparede efterafgrøder."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. En virksomhed kan vælge helt eller delvist at opfylde det målrettede efterafgrødekrav for virksomheden, jf. § 3, stk. 2, ved at anvende et eller flere af de alternative virkemidler, der er fastsat i plantedækkebekendtgørelsens §§ 14-24. Stk. 2. Bestemmelserne i plantedækkebekendtgørelsens §§ 14-18, § 19, stk. 1, 2 og 4-6, §§ 20-24, og § 34 finder tilsvarende anvendelse for alternativer til målrettede efterafgrøder. Stk. 3. Ved anvendelse af efterafgrødeblandinger med kvælstoffikserende arter som alternativ til målrettede efterafgrøder, jf. plantedækkebekendtgørelsens § 19, skal virksomheden med det målrettede efterafgrødekrav sikre, at arealer med efterafgrødeblandinger med kvælstoffikserende arter efterfølgende anvendes til dyrkning af en forårssået afgrøde. 1. pkt. finder ikke anvendelse for arealer, der indgår i statsligt eller EU-finansierede tilskudsordninger og projekter om permanent udtagning af landbrugsjorder. Stk. 4. Ved anvendelse af de alternative virkemidler til målrettede efterafgrøder omregnes de enkelte alternativer til målrettede efterafgrøder ved anvendelse af den omregningsfaktor, der er fastsat for det enkelte alternative virkemiddel i plantedækkebekendtgørelsens §§ 14-24."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Marker med målrettede efterafgrøder eller med alternativer til målrettede efterafgrøder, der anvendes til at opfylde det målrettede efterafgrødekrav for virksomheden i det pågældende kystvandopland, skal være beliggende i kystvandoplandet. Stk. 2. En mark henføres i dens helhed som beliggende i det ID15-område, hvor hele eller hovedparten af markens indtegnede areal er beliggende. Hvis markens indtegnede areal omfatter flere ID15-områder, og markens beliggenhed ikke kan fastlægges efter bestemmelsen i 1. pkt., henføres marken under det ID15-område, der har det laveste områdenummer. Marken henføres herefter til det kystvandopland, hvori ID15-området er beliggende."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Efterafgrøder eller alternativer til efterafgrøder, der anvendes til at opfylde det målrettede efterafgrødekrav for virksomheden, jf. § 3, må ikke samtidig være omfattet af tilsagn om tilskud i den frivillige ordning i medfør af bekendtgørelse nr. 1588 af 8. december 2023 om tilskud til kvælstofreducerende virkemidler for planperioden 2024/2025 m.v."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Efterafgrøder eller alternativer til efterafgrøder, der anvendes til at opfylde virksomhedens krav om målrettede efterafgrøder, jf. § 3, må ikke samtidig anvendes til: 1) Opfyldelse af krav om etablering af efterafgrøder i medfør af anden lovgivning, herunder ikke anvendes som overskud af efterafgrøder til at opfylde krav om efterafgrøder i medfør af anden lovgivning. 2) Opfyldelse af de vilkår for tildeling af op til 230 kg kvælstof fra organisk gødning pr. hektar harmoniareal, der er fastsat i bekendtgørelse om jordbrugsvirksomheders anvendelse af gødning, jf. § 15, stk. 7, og bilag 2, nr. 5, i bekendtgørelse nr. 1025 af 30. juni 2023."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Bestemmelserne i plantedækkebekendtgørelsens § 29, stk. 1 og 2, finder tilsvarende anvendelse for virksomhedens indberetning af målrettede efterafgrøder og alternativer til målrettede efterafgrøder."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Plantedækkebekendtgørelsens § 30 finder tilsvarende anvendelse for virksomhedens ændring af den i § 9 omhandlede indberetning i tilfælde, hvor arealer med målrettede efterafgrøder eller med alternativer til målrettede efterafgrøder, der anvendes til at opfylde det målrettede efterafgrødekrav for virksomheden, reduceres."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Hvis det ved kontrol på stedet konstateres, at der ikke er etableret målrettede efterafgrøder eller alternativer til målrettede efterafgrøder på et areal, der er indberettet som et areal med målrettede efterafgrøder eller med alternativer til målrettede efterafgrøder, jf. §§ 9 og 10, kan et andet areal etableret med efterafgrøder eller med alternativer til efterafgrøder anvendes til opfyldelse af det målrettede efterafgrødekrav for virksomheden, hvis følgende betingelser er opfyldt, jf. dog stk. 2: 1) Arealet er indtegnet på det markkort, der skal indberettes i medfør af § 9. 2) De øvrige betingelser for arealer med målrettede efterafgrøder eller med alternativer til målrettede efterafgrøder er opfyldt for arealet, jf. § 3, stk. 1, og §§ 4-8. 3) Kontrolmyndigheden har adgang til arealet i forbindelse med kontrol på stedet. Stk. 2. Det samlede areal med målrettede efterafgrøder i det pågældende kystvandopland kan ikke overstige det samlede areal med målrettede efterafgrøder, der er indberettet for kystvandoplandet. Det samlede areal med det pågældende alternativ til målrettede efterafgrøder i det pågældende kystvandopland kan ikke overstige det samlede areal med det pågældende alternativ til målrettede efterafgrøder, der er indberettet for kystvandoplandet."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Hvis virksomheden ikke indsender indberetningen inden fristen, jf. § 9, eller hvis virksomheden ikke indberetter tilstrækkeligt med målrettede efterafgrøder eller alternativer til målrettede efterafgrøder til at opfylde det målrettede efterafgrødekrav for virksomheden, reduceres virksomhedens samlede kvote for kvælstof for planperioden svarende til den kvælstofeffekt, som efterafgrøderne skulle have leveret. Ved beregning af reduktionen anvendes bestemmelserne i plantedækkebekendtgørelsens § 24, stk. 2 og 3."
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Partshøringer efter forvaltningslovens § 19 og referater af telefoniske partshøringer sendes til virksomheden via Tast selv. Stk. 2. Indberetninger efter § 9 og ændring af indberetninger efter § 10 skal indgives via Tast selv på et særligt skema »Gødningskvote og Efterafgrøder«."
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Landbrugsstyrelsens afgørelser efter bekendtgørelsen kan ikke indbringes for anden administrativ myndighed."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Overtrædelse af § 3, stk. 1 og 2, og § 5, stk. 3, straffes med bøde. Stk. 2. Virksomheder, der anvender braklagte arealer som alternativ til målrettede efterafgrøder og ikke opfylder kravet i plantedækkebekendtgørelsens § 16, stk. 1, nr. 3, jf. § 5, stk. 2, om at braklægningen umiddelbart efterfølges af en forårssået afgrøde, eller arealerne bibeholdes som brakarealer i det efterfølgende kalenderår, straffes med bøde. Stk. 3. Virksomheder, der anvender braklagte arealer langs vandløb og søer som alternativ til målrettede efterafgrøder og ikke opfylder kravet i plantedækkebekendtgørelsens § 17, stk. 1, jf. plantedækkebekendtgørelsens § 16, stk. 1, nr. 3, og jf. § 5, stk. 2, om at braklægningen umiddelbart efterfølges af en forårssået afgrøde, eller arealerne bibeholdes som brakarealer i det efterfølgende kalenderår, straffes med bøde. Stk. 4. Der kan pålægges selskaber m.v. (juridiske personer) strafansvar efter straffelovens 5. kapitel."
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Bekendtgørelsen træder i kraft den 1. august 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for virksomheder, der er omfattet af § 4 i lov om jordbrugets anvendelse af gødning og om næringsstofreducerende tiltag, og som har efterafgrødegrundareal beliggende i de kystvandoplande, som er anført i bilag 1 og afgrænset i bekendtgørelse nr. 901 af 1. juli 2024 om afgrænsning af kystvandoplande. Stk. 2. Virksomhedens efterafgrødegrundareal opgøres i overensstemmelse med plantedækkebekendtgørelsens § 6, stk. 1. Stk. 3. Bekendtgørelsen finder ikke anvendelse for virksomheder, 1) der har et efterafgrødegrundareal, som udgør mindre end 10 hektar, eller 2) der den 1. februar 2024 er certificeret til økologisk jordbrugsproduktion eller omfattet af en ansøgning herom.",
      "valid_from": "2024-07-23",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantedækkebekendtgørelsen: Bekendtgørelse nr. 924 af 9. juli 2024 om næringsstofreducerende tiltag og dyrkningsrelaterede tiltag i jordbruget for planperioden 2024/2025. 2) Blomsterbrak: Blomsterbrak, som defineret i plantedækkebekendtgørelsen. 3) Bestøverbrak: Bestøverbrak, som defineret i plantedækkebekendtgørelsen. 4) Statsligt eller EU-finansierede tilskudsordninger og projekter om permanent udtagning af landbrugsjorder: Statsligt eller EU-finansierede tilskudsordninger og projekter om permanent udtagning af landbrugsjorder, som defineret i plantedækkebekendtgørelsen.",
      "valid_from": "2024-07-23",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheden skal i planperioden 2024/2025 udlægge arealer etableret med målrettede efterafgrøder efter normale driftsmæssige principper med henblik på en effektiv kvælstofoptagelse i efteråret, jf. dog § 5. Virksomheden skal sikre, at arealer med målrettede efterafgrøder efterfølgende i planperioden anvendes til dyrkning af en forårssået afgrøde eller udlægges med blomsterbrak eller bestøverbrak. 2. pkt. finder ikke anvendelse for arealer, der indgår i statsligt eller EU-finansierede tilskudsordninger og projekter om permanent udtagning af landbrugsjorder. Stk. 2. Arealet med målrettede efterafgrøder skal udgøre en procentdel af den del af virksomhedens efterafgrødegrundareal, der er beliggende i det pågældende kystvandopland. Procentdelen for de enkelte kystvandoplande er fastsat i bilag 1. Stk. 3. For virksomheder, der deltager i den frivillige ordning i medfør af bekendtgørelse nr. 1588 af 8. december 2023 om tilskud til kvælstofreducerende virkemidler for planperioden 2024/2025 m.v., reduceres det målrettede efterafgrødekrav, jf. stk. 2, med følgende: 1) Det antal hektar i kystvandoplandet, opgjort i hektar målrettede efterafgrøder, for hvilke Landbrugsstyrelsen har givet virksomheden tilsagn om tilskud, jf. § 9, stk. 1, i bekendtgørelse nr. 1588 af 8. december 2023. 2) Den reduktion af virksomhedens samlede kvote for kvælstof for planperioden 2023/2024, som Landbrugsstyrelsen har godkendt, at virksomheden deltager med i den frivillige ordning, jf. § 8 i bekendtgørelse nr. 1588 af 8. december 2023, omregnet til hektar målrettede efterafgrøder for kystvandoplandet. Stk. 4. I ganske særlige tilfælde kan der dispenseres fra virksomhedens efterafgrødekrav i planperioden 2024/2025, jf. stk. 2, hvis det vurderes, at dispensationen ikke har betydning for den kvælstofreducerende effekt. Ansøgning om dispensation skal indgives skriftligt til Landbrugsstyrelsen og være modtaget senest den 31. marts 2025.",
      "valid_from": "2024-07-23",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Bestemmelserne i plantedækkebekendtgørelsens §§ 8-10, § 11, stk. 1-3, § 12 og § 13 finder tilsvarende anvendelse for målrettede efterafgrøder, bortset fra den i plantedækkebekendtgørelsens § 10 og § 12 anførte mulighed for at bruge opsparede efterafgrøder.",
      "valid_from": "2024-07-23",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. En virksomhed kan vælge helt eller delvist at opfylde det målrettede efterafgrødekrav for virksomheden, jf. § 3, stk. 2, ved at anvende et eller flere af de alternative virkemidler, der er fastsat i plantedækkebekendtgørelsens §§ 14-24. Stk. 2. Bestemmelserne i plantedækkebekendtgørelsens §§ 14-18, § 19, stk. 1, 2 og 4-6, §§ 20-24, og § 34 finder tilsvarende anvendelse for alternativer til målrettede efterafgrøder. Stk. 3. Ved anvendelse af efterafgrødeblandinger med kvælstoffikserende arter som alternativ til målrettede efterafgrøder, jf. plantedækkebekendtgørelsens § 19, skal virksomheden med det målrettede efterafgrødekrav sikre, at arealer med efterafgrødeblandinger med kvælstoffikserende arter efterfølgende anvendes til dyrkning af en forårssået afgrøde. 1. pkt. finder ikke anvendelse for arealer, der indgår i statsligt eller EU-finansierede tilskudsordninger og projekter om permanent udtagning af landbrugsjorder. Stk. 4. Ved anvendelse af de alternative virkemidler til målrettede efterafgrøder omregnes de enkelte alternativer til målrettede efterafgrøder ved anvendelse af den omregningsfaktor, der er fastsat for det enkelte alternative virkemiddel i plantedækkebekendtgørelsens §§ 14-24.",
      "valid_from": "2024-07-23",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Marker med målrettede efterafgrøder eller med alternativer til målrettede efterafgrøder, der anvendes til at opfylde det målrettede efterafgrødekrav for virksomheden i det pågældende kystvandopland, skal være beliggende i kystvandoplandet. Stk. 2. En mark henføres i dens helhed som beliggende i det ID15-område, hvor hele eller hovedparten af markens indtegnede areal er beliggende. Hvis markens indtegnede areal omfatter flere ID15-områder, og markens beliggenhed ikke kan fastlægges efter bestemmelsen i 1. pkt., henføres marken under det ID15-område, der har det laveste områdenummer. Marken henføres herefter til det kystvandopland, hvori ID15-området er beliggende.",
      "valid_from": "2024-07-23",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Efterafgrøder eller alternativer til efterafgrøder, der anvendes til at opfylde det målrettede efterafgrødekrav for virksomheden, jf. § 3, må ikke samtidig være omfattet af tilsagn om tilskud i den frivillige ordning i medfør af bekendtgørelse nr. 1588 af 8. december 2023 om tilskud til kvælstofreducerende virkemidler for planperioden 2024/2025 m.v.",
      "valid_from": "2024-07-23",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Efterafgrøder eller alternativer til efterafgrøder, der anvendes til at opfylde virksomhedens krav om målrettede efterafgrøder, jf. § 3, må ikke samtidig anvendes til: 1) Opfyldelse af krav om etablering af efterafgrøder i medfør af anden lovgivning, herunder ikke anvendes som overskud af efterafgrøder til at opfylde krav om efterafgrøder i medfør af anden lovgivning. 2) Opfyldelse af de vilkår for tildeling af op til 230 kg kvælstof fra organisk gødning pr. hektar harmoniareal, der er fastsat i bekendtgørelse om jordbrugsvirksomheders anvendelse af gødning, jf. § 15, stk. 7, og bilag 2, nr. 5, i bekendtgørelse nr. 1025 af 30. juni 2023.",
      "valid_from": "2024-07-23",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. Bestemmelserne i plantedækkebekendtgørelsens § 29, stk. 1 og 2, finder tilsvarende anvendelse for virksomhedens indberetning af målrettede efterafgrøder og alternativer til målrettede efterafgrøder.",
      "valid_from": "2024-07-23",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Plantedækkebekendtgørelsens § 30 finder tilsvarende anvendelse for virksomhedens ændring af den i § 9 omhandlede indberetning i tilfælde, hvor arealer med målrettede efterafgrøder eller med alternativer til målrettede efterafgrøder, der anvendes til at opfylde det målrettede efterafgrødekrav for virksomheden, reduceres.",
      "valid_from": "2024-07-23",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Hvis det ved kontrol på stedet konstateres, at der ikke er etableret målrettede efterafgrøder eller alternativer til målrettede efterafgrøder på et areal, der er indberettet som et areal med målrettede efterafgrøder eller med alternativer til målrettede efterafgrøder, jf. §§ 9 og 10, kan et andet areal etableret med efterafgrøder eller med alternativer til efterafgrøder anvendes til opfyldelse af det målrettede efterafgrødekrav for virksomheden, hvis følgende betingelser er opfyldt, jf. dog stk. 2: 1) Arealet er indtegnet på det markkort, der skal indberettes i medfør af § 9. 2) De øvrige betingelser for arealer med målrettede efterafgrøder eller med alternativer til målrettede efterafgrøder er opfyldt for arealet, jf. § 3, stk. 1, og §§ 4-8. 3) Kontrolmyndigheden har adgang til arealet i forbindelse med kontrol på stedet. Stk. 2. Det samlede areal med målrettede efterafgrøder i det pågældende kystvandopland kan ikke overstige det samlede areal med målrettede efterafgrøder, der er indberettet for kystvandoplandet. Det samlede areal med det pågældende alternativ til målrettede efterafgrøder i det pågældende kystvandopland kan ikke overstige det samlede areal med det pågældende alternativ til målrettede efterafgrøder, der er indberettet for kystvandoplandet.",
      "valid_from": "2024-07-23",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Hvis virksomheden ikke indsender indberetningen inden fristen, jf. § 9, eller hvis virksomheden ikke indberetter tilstrækkeligt med målrettede efterafgrøder eller alternativer til målrettede efterafgrøder til at opfylde det målrettede efterafgrødekrav for virksomheden, reduceres virksomhedens samlede kvote for kvælstof for planperioden svarende til den kvælstofeffekt, som efterafgrøderne skulle have leveret. Ved beregning af reduktionen anvendes bestemmelserne i plantedækkebekendtgørelsens § 24, stk. 2 og 3.",
      "valid_from": "2024-07-23",
      "valid_to": null
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Partshøringer efter forvaltningslovens § 19 og referater af telefoniske partshøringer sendes til virksomheden via Tast selv. Stk. 2. Indberetninger efter § 9 og ændring af indberetninger efter § 10 skal indgives via Tast selv på et særligt skema »Gødningskvote og Efterafgrøder«.",
      "valid_from": "2024-07-23",
      "valid_to": null
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Landbrugsstyrelsens afgørelser efter bekendtgørelsen kan ikke indbringes for anden administrativ myndighed.",
      "valid_from": "2024-07-23",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Overtrædelse af § 3, stk. 1 og 2, og § 5, stk. 3, straffes med bøde. Stk. 2. Virksomheder, der anvender braklagte arealer som alternativ til målrettede efterafgrøder og ikke opfylder kravet i plantedækkebekendtgørelsens § 16, stk. 1, nr. 3, jf. § 5, stk. 2, om at braklægningen umiddelbart efterfølges af en forårssået afgrøde, eller arealerne bibeholdes som brakarealer i det efterfølgende kalenderår, straffes med bøde. Stk. 3. Virksomheder, der anvender braklagte arealer langs vandløb og søer som alternativ til målrettede efterafgrøder og ikke opfylder kravet i plantedækkebekendtgørelsens § 17, stk. 1, jf. plantedækkebekendtgørelsens § 16, stk. 1, nr. 3, og jf. § 5, stk. 2, om at braklægningen umiddelbart efterfølges af en forårssået afgrøde, eller arealerne bibeholdes som brakarealer i det efterfølgende kalenderår, straffes med bøde. Stk. 4. Der kan pålægges selskaber m.v. (juridiske personer) strafansvar efter straffelovens 5. kapitel.",
      "valid_from": "2024-07-23",
      "valid_to": null
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Bekendtgørelsen træder i kraft den 1. august 2024.",
      "valid_from": "2024-07-23",
      "valid_to": null
    }
  ],
  "definitions": []
}
