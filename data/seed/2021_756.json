{
  "id": "2021:756",
  "type": "statute",
  "title": "Bekendtgørelse om forbud mod at lande med passagerer uden negativ COVID-19-test",
  "short_name": "BEK H#LOKDOK04",
  "status": "in_force",
  "issued_date": "2021-04-28",
  "url": "https://www.retsinformation.dk/eli/lta/2021/756/xml",
  "description": "Retsinformation source. DocumentId=DG000067; AccessionNumber=B20210075605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for såvel kommercielle som ikke-kommercielle luftfartsoperatører, der flyver med passagerer fra en lufthavn, der ikke er beliggende i Danmark, Grønland eller Færøerne, til en lufthavn, der er beliggende i Danmark."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Luftfartsoperatører, jf. § 1, må ikke lande i danske lufthavne med passagerer over 12 år, der ikke kan fremvise en negativ COVID-19-test, jf. §§ 3-5. Stk. 2. Kravet om fremvisning af negativ COVID-19-test efter stk. 1 gælder ikke for: 1) Luftfartsselskabets besætning, der er i tjeneste, medmindre der er tale om ikke-kommercielle flyvninger. 2) Passagerer ombord på et luftfartøj, der alene foretager en teknisk mellemlanding, og hvor passagererne ikke forlader fartøjet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En negativ COVID-19-test, der er foretaget mere end 48 timer før den pågældende flyafgang, kan ikke benyttes som dokumentation for, at kravet efter § 2, stk. 1, er opfyldt. Stk. 2. Testen for COVID-19 skal enten være en antigen-test eller en PCR-test for at kunne benyttes som dokumentation for, at kravet efter § 2, stk. 1, er opfyldt. Stk. 3. Som dokumentation for et negativt testresultat anses også: 1) En positiv COVID-19-test, som er mindst to uger og højst 180 dage gammel regnet fra den pågældende flyafgang. 2) Bevis for færdigvaccination udstedt i et EU- eller Schengenland, når passageren har påbegyndt sin rejse i et land, der på tidspunktet for afrejsen ikke fremgår af bilag 1 (røde lande og regioner), jf. dog § 5."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Af dokumentationen for, at en COVID-19-test er foretaget, jf. § 3, stk. 1, 2 og 3, nr. 1, skal følgende oplysninger fremgå: 1) Personens navn, jf. stk. 2. 2) Tidspunktet for testtagning. 3) Udsteder af testresultatet, herunder kontaktinformationer for udstederen. Stk. 2. Personens navn, jf. stk. 1, nr. 1, skal svare til navnet på passagerens pas. Stk. 3. COVID-19-testresultatet kan foreligge både i papirformat og elektronisk. Stk. 4. COVID-19-testresultatet skal foreligge på dansk, svensk, norsk, engelsk, tysk, spansk, fransk eller italiensk."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Af beviset for færdigvaccination, jf. § 3, stk. 3, nr. 2, skal følgende oplysninger fremgå: 1) Personens navn, jf. stk. 2. 2) Fødselsdato. 3) Målsygdom (”vaccination imod”). 4) Vaccinenavn, jf. stk. 3. 5) Vaccinationsstatus. 6) Effektueringsdato i form af dato for afsluttende vaccinationsstik, jf. stk. 4. Stk. 2. Personens navn, jf. stk. 1, nr. 1, skal svare til navnet på passagerens pas. Stk. 3. Vaccinen, jf. stk. 1, nr. 4, skal være godkendt af det Europæiske Lægemiddelagentur (EMA). Stk. 4. Effektueringsdatoen, jf. stk. 1, nr. 6, skal ligge mindst to uger og maksimalt 180 dage før afrejsetidspunktet. Stk. 5. Beviset for færdigvaccination kan foreligge både i papirformat og elektronisk."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Efter luftfartslovens § 149, stk. 8, straffes overtrædelse af § 2, stk. 1, med bøde eller fængsel indtil 2 år. Stk. 2. Efter luftfartslovens § 149, stk. 14, kan der pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1.maj 2021. Stk. 2. Bekendtgørelsen ophæves den 14. maj 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for såvel kommercielle som ikke-kommercielle luftfartsoperatører, der flyver med passagerer fra en lufthavn, der ikke er beliggende i Danmark, Grønland eller Færøerne, til en lufthavn, der er beliggende i Danmark.",
      "valid_from": "2021-04-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Luftfartsoperatører, jf. § 1, må ikke lande i danske lufthavne med passagerer over 12 år, der ikke kan fremvise en negativ COVID-19-test, jf. §§ 3-5. Stk. 2. Kravet om fremvisning af negativ COVID-19-test efter stk. 1 gælder ikke for: 1) Luftfartsselskabets besætning, der er i tjeneste, medmindre der er tale om ikke-kommercielle flyvninger. 2) Passagerer ombord på et luftfartøj, der alene foretager en teknisk mellemlanding, og hvor passagererne ikke forlader fartøjet.",
      "valid_from": "2021-04-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En negativ COVID-19-test, der er foretaget mere end 48 timer før den pågældende flyafgang, kan ikke benyttes som dokumentation for, at kravet efter § 2, stk. 1, er opfyldt. Stk. 2. Testen for COVID-19 skal enten være en antigen-test eller en PCR-test for at kunne benyttes som dokumentation for, at kravet efter § 2, stk. 1, er opfyldt. Stk. 3. Som dokumentation for et negativt testresultat anses også: 1) En positiv COVID-19-test, som er mindst to uger og højst 180 dage gammel regnet fra den pågældende flyafgang. 2) Bevis for færdigvaccination udstedt i et EU- eller Schengenland, når passageren har påbegyndt sin rejse i et land, der på tidspunktet for afrejsen ikke fremgår af bilag 1 (røde lande og regioner), jf. dog § 5.",
      "valid_from": "2021-04-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Af dokumentationen for, at en COVID-19-test er foretaget, jf. § 3, stk. 1, 2 og 3, nr. 1, skal følgende oplysninger fremgå: 1) Personens navn, jf. stk. 2. 2) Tidspunktet for testtagning. 3) Udsteder af testresultatet, herunder kontaktinformationer for udstederen. Stk. 2. Personens navn, jf. stk. 1, nr. 1, skal svare til navnet på passagerens pas. Stk. 3. COVID-19-testresultatet kan foreligge både i papirformat og elektronisk. Stk. 4. COVID-19-testresultatet skal foreligge på dansk, svensk, norsk, engelsk, tysk, spansk, fransk eller italiensk.",
      "valid_from": "2021-04-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Af beviset for færdigvaccination, jf. § 3, stk. 3, nr. 2, skal følgende oplysninger fremgå: 1) Personens navn, jf. stk. 2. 2) Fødselsdato. 3) Målsygdom (”vaccination imod”). 4) Vaccinenavn, jf. stk. 3. 5) Vaccinationsstatus. 6) Effektueringsdato i form af dato for afsluttende vaccinationsstik, jf. stk. 4. Stk. 2. Personens navn, jf. stk. 1, nr. 1, skal svare til navnet på passagerens pas. Stk. 3. Vaccinen, jf. stk. 1, nr. 4, skal være godkendt af det Europæiske Lægemiddelagentur (EMA). Stk. 4. Effektueringsdatoen, jf. stk. 1, nr. 6, skal ligge mindst to uger og maksimalt 180 dage før afrejsetidspunktet. Stk. 5. Beviset for færdigvaccination kan foreligge både i papirformat og elektronisk.",
      "valid_from": "2021-04-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Efter luftfartslovens § 149, stk. 8, straffes overtrædelse af § 2, stk. 1, med bøde eller fængsel indtil 2 år. Stk. 2. Efter luftfartslovens § 149, stk. 14, kan der pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2021-04-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1.maj 2021. Stk. 2. Bekendtgørelsen ophæves den 14. maj 2021.",
      "valid_from": "2021-04-28",
      "valid_to": null
    }
  ],
  "definitions": []
}
