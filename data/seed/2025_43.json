{
  "id": "2025:43",
  "type": "statute",
  "title": "Bekendtgørelse om forebyggelse og bekæmpelse af aftalt spil",
  "short_name": "BEK H#LOKDOK04",
  "status": "in_force",
  "issued_date": "2025-01-17",
  "url": "https://www.retsinformation.dk/eli/lta/2025/43/xml",
  "description": "Retsinformation source. DocumentId=AN016703; AccessionNumber=B20250004305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilladelsesindehavere, der udbyder væddemål, jf. § 11 i lov om spil, jf. dog stk. 2. Stk. 2. Tilladelsesindehaver med tilladelse til udbud af væddemål efter § 11, stk. 3 og 4, i lov om spil er undtaget fra bestemmelserne i §§ 8, 9 og 15-18."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Tilladelsesindehaver må ikke udbyde væddemål på en begivenhed forbeholdt personer under 18 år."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Tilladelsesindehaver skal identificere og vurdere risikoen for, at tilladelsesindehaver kan blive misbrugt til aftalt spil. Risikovurderingen skal foretages med udgangspunkt i tilladelsesindehavers forretningsmodel og omfatte vurderingen af risikofaktorer, der er forbundet med spillere, væddemålsudbud, indsatser, betalingsløsninger, leveringskanaler og interessekonflikter. Risikovurderingen skal dokumenteres og løbende opdateres."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilladelsesindehaver skal have tilstrækkelige skriftlige politikker, forretningsgange og kontroller som skal omfatte risikostyring, kundekendskabsprocedurer, undersøgelses-, noterings- og underretningspligt, screening af medarbejdere og intern kontrol til effektiv forebyggelse, begrænsning og styring af risici for aftalt spil. Politikker, forretningsgange og kontroller, skal udarbejdes med udgangspunkt i risikovurderingen foretaget efter § 3, under hensyntagen til tilladelsesindehavers størrelse. Stk. 2. Tilladelsesindehaver skal sikre, at ansatte, forhandlere af væddemål og ansatte ved forhandlere af væddemål har modtaget tilstrækkelig undervisning i forebyggelse og bekæmpelse af aftalt spil."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilladelsesindehaver skal sikre, at reelle ejere, medlemmer af bestyrelse og direktion og personer, der er involveret i at fastsætte væddemål, samt nærtstående til de i denne bestemmelse nævnte personer, ikke indgår væddemål hos tilladelsesindehaver. Stk. 2. Hvis tilladelsesindehaver har outsourcet opgaven med at fastsætte væddemål til en leverandør, skal tilladelsesindehaver sikre sig, at leverandøren ikke tillader, at personer, der er involveret i at fastsætte væddemål, indgår væddemål hos tilladelsesindehaver."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilladelsesindehaver må ikke involvere personer, som deltager i en begivenhed, i fastsættelse af væddemål på begivenheden ."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Spillemyndigheden fører en liste med udøvere i Danmark, som kan have indflydelse på udfaldet af en sportsbegivenhed, hvor der udbydes væddemål. Listen indeholder oplysninger om personens navn, fødselsdato, sportsgren og klub. Stk. 2. Behandlingen af personoplysninger på listen foregår på grundlag af Spillemyndighedens myndighedsudøvelse i henhold til databeskyttelsesforordningen artikel 6, stk. 1, litra e."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilladelsesindehaver skal i forbindelse med oprettelse af et kundeforhold undersøge, om spilleren er omfattet af listen over personer, jf. § 7, stk. 1. Stk. 2. Tilladelsesindehaver skal efter oprettelse af et kundeforhold løbende undersøge, om spilleren er omfattet af listen over personer, jf. § 7, stk. 1. Stk. 3. Tilladelsesindehaver skal ud over kravene i stk. 1 og 2 gennemføre skærpede kundekendskabsprocedurer, hvor der vurderes at være en øget risiko for aftalt spil. Tilladelsesindehaver skal, hvor det vurderes relevant, i vurderingen bl.a. tage følgende risikofaktorer i betragtning: 1) Spilleren er en person, der fremgår af listen, jf. § 7, stk. 1. 2) Spilleren er en person, der hovedsageligt indgår væddemål på begivenheder, som tilladelsesindehaver i sin risikovurdering, jf. § 3, har vurderet til at udgøre større risici for aftalt spil. 3) Tilladelsesindehaver er bekendt med, at spilleren er en person, der arbejder sammen med, behandler eller hjælper en idrætsudøver eller på anden måde har en indflydelse på eller bistår i forbindelse med en idrætsudøvers udøvelse af den pågældende idrætsdisciplin, herunder instruktører, trænere, managere, agenter, teammedarbejdere, officials, læger, andre medicinske medarbejdere og forældre (støttepersonale). 4) I tilfælde af en usædvanlig indsats set i forhold til kendskab til spilleren eller den begivenhed, der indgås væddemål på. 5) I tilfælde af mistanke om kriminel aktivitet."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Tilladelsesindehaver skal indrette sit spilsystem på en måde, der gør tilladelsesindehaver i stand til at identificere mistænkelig spiladfærd forbundet med aftalt spil."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilladelsesindehaver skal nægte at modtage en indsats i et væddemål, hvis tilladelsesindehaver er vidende om eller har en begrundet mistanke om aftalt spil."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Tilladelsesindehaver skal straks undersøge forhold, hvor tilladelsesindehaver er vidende om, har mistanke om eller rimelig grund til at formode aftalt spil. Stk. 2. Resultaterne af en undersøgelse skal noteres og opbevares i 5 år."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Tilladelsesindehaver skal undlade at udbetale en gevinst, hvis et væddemål undersøges for aftalt spil, og hvor det ikke kan udelukkes, at spilleren har haft viden om aftalt spil. Gevinsten kan udbetales, hvis tilbageholdelse vil være til skade for en efterforskning."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Hvis tilladelsesindehaver modtager oplysninger fra Spillemyndigheden vedrørende viden om, mistanke eller rimelig grund til at formode, at et væddemål har eller har haft tilknytning til aftalt spil, skal tilladelsesindehaver straks undersøge, om tilladelsesindehaver skal nægte at modtage indsats på væddemålet. Stk. 2. Resultaterne af en undersøgelse skal noteres og opbevares i 5 år."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilladelsesindehaver skal straks underrette Spillemyndigheden, hvis tilladelsesindehaver er vidende om, har mistanke om eller rimelig grund til at formode, at et væddemål eller en begivenhed har eller har haft tilknytning til aftalt spil. Stk. 2. Underretningen skal også ske, selvom det eller de væddemål på en begivenhed, som tilladelsesindehaver er vidende om, har mistanke om eller har rimelig grund til at formode har tilknytning til aftalt spil, ikke er gennemført. Stk. 3. Underretningen skal ske digitalt på enten dansk eller engelsk. Underretningen skal indeholde en beskrivelse af de faktiske forhold og dokumentation herfor."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Tilladelsesindehaver skal have en ordning, hvor ansatte via en særlig, uafhængig og selvstændig kanal kan indberette overtrædelser eller potentielle overtrædelser af denne bekendtgørelse, begået af tilladelsesindehaver, herunder af ansatte, reelle ejere, medlemmer af bestyrelsen, direktionen og personer, der er involveret i at fastsætte væddemål. Tilladelsesindehaver skal følge op på indberetninger til ordningen og skriftligt kunne dokumentere, hvordan tilladelsesindehaver har fulgt op på indberetningerne. Indberetninger til ordningen skal kunne foretages anonymt. Stk. 2. Ordningen i stk. 1 kan etableres via kollektiv overenskomst. Stk. 3. Ordningen i stk. 1 finder alene anvendelse for tilladelsesindehavere, som beskæftiger flere end fem ansatte. Ordningen nævnt i stk. 1 skal være etableret senest 3 måneder efter, at tilladelsesindehaver har ansat den sjette person. Stk. 4. Spillemyndigheden kan i særlige tilfælde, hvor myndigheden vurderer, at det vil være formålsløst, at der oprettes en ordning, dispensere fra kravet i stk. 1."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Tilladelsesindehaver må ikke udsætte den ansatte eller den tidligere ansatte for ufordelagtig behandling eller ufordelagtige følger som følge af, at den ansatte eller den tidligere ansatte har foretaget en intern indberetning om mistanke om aftalt spil eller en indberetning til Spillemyndigheden. Det samme gælder ved fastansættelse og tildeling og udbetaling af variabel løn til ansatte eller tidligere ansatte. Stk. 2. Ansatte eller tidligere ansatte kan tilkendes godtgørelse i overensstemmelse med principperne i lov om ligebehandling af mænd og kvinder med hensyn til beskæftigelse m.v., hvis deres rettigheder er blevet krænket ved overtrædelse af stk. 1. Godtgørelsen fastsættes under hensyn til den ansattes ansættelsestid og sagens omstændigheder i øvrigt. Stk. 3. Stk. 1 og 2 kan ikke fraviges til ugunst for den ansatte."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Indgår en tilladelsesindehaver og en ansat eller en tidligere ansat en aftale om en tavshedsklausul, skal det fremgå af aftalen, at den ansatte eller tidligere ansatte ikke er afskåret fra at indberette oplysninger om overtrædelser eller potentielle overtrædelser af denne bekendtgørelse. Stk. 2. Uanset stk. 1 er den ansatte eller tidligere ansatte ikke afskåret fra at indberette oplysninger om overtrædelser eller potentielle overtrædelser af denne bekendtgørelse til offentlige myndigheder, selv om et sådant forbud indgår i en aftale mellem den ansatte eller tidligere ansatte og tilladelsesindehaver."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Tilladelsesindehaver skal sikre sig, at ansatte, som behandler indberetninger efter kapitel 7, er underlagt tavshedspligt."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Medmindre højere straf er forskyldt efter anden lovgivning, straffes med bøde den, der forsætligt eller groft uagtsomt overtræder §§ 2-6 og 8-13, § 14, stk. 1 og 2, § 15, stk. 1 og stk. 3, 2. pkt., § 16, stk. 1, § 17, stk. 1, og § 18. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilladelsesindehavere, der udbyder væddemål, jf. § 11 i lov om spil, jf. dog stk. 2. Stk. 2. Tilladelsesindehaver med tilladelse til udbud af væddemål efter § 11, stk. 3 og 4, i lov om spil er undtaget fra bestemmelserne i §§ 8, 9 og 15-18.",
      "valid_from": "2025-01-17",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Tilladelsesindehaver må ikke udbyde væddemål på en begivenhed forbeholdt personer under 18 år.",
      "valid_from": "2025-01-17",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Tilladelsesindehaver skal identificere og vurdere risikoen for, at tilladelsesindehaver kan blive misbrugt til aftalt spil. Risikovurderingen skal foretages med udgangspunkt i tilladelsesindehavers forretningsmodel og omfatte vurderingen af risikofaktorer, der er forbundet med spillere, væddemålsudbud, indsatser, betalingsløsninger, leveringskanaler og interessekonflikter. Risikovurderingen skal dokumenteres og løbende opdateres.",
      "valid_from": "2025-01-17",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Tilladelsesindehaver skal have tilstrækkelige skriftlige politikker, forretningsgange og kontroller som skal omfatte risikostyring, kundekendskabsprocedurer, undersøgelses-, noterings- og underretningspligt, screening af medarbejdere og intern kontrol til effektiv forebyggelse, begrænsning og styring af risici for aftalt spil. Politikker, forretningsgange og kontroller, skal udarbejdes med udgangspunkt i risikovurderingen foretaget efter § 3, under hensyntagen til tilladelsesindehavers størrelse. Stk. 2. Tilladelsesindehaver skal sikre, at ansatte, forhandlere af væddemål og ansatte ved forhandlere af væddemål har modtaget tilstrækkelig undervisning i forebyggelse og bekæmpelse af aftalt spil.",
      "valid_from": "2025-01-17",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Tilladelsesindehaver skal sikre, at reelle ejere, medlemmer af bestyrelse og direktion og personer, der er involveret i at fastsætte væddemål, samt nærtstående til de i denne bestemmelse nævnte personer, ikke indgår væddemål hos tilladelsesindehaver. Stk. 2. Hvis tilladelsesindehaver har outsourcet opgaven med at fastsætte væddemål til en leverandør, skal tilladelsesindehaver sikre sig, at leverandøren ikke tillader, at personer, der er involveret i at fastsætte væddemål, indgår væddemål hos tilladelsesindehaver.",
      "valid_from": "2025-01-17",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilladelsesindehaver må ikke involvere personer, som deltager i en begivenhed, i fastsættelse af væddemål på begivenheden .",
      "valid_from": "2025-01-17",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Spillemyndigheden fører en liste med udøvere i Danmark, som kan have indflydelse på udfaldet af en sportsbegivenhed, hvor der udbydes væddemål. Listen indeholder oplysninger om personens navn, fødselsdato, sportsgren og klub. Stk. 2. Behandlingen af personoplysninger på listen foregår på grundlag af Spillemyndighedens myndighedsudøvelse i henhold til databeskyttelsesforordningen artikel 6, stk. 1, litra e.",
      "valid_from": "2025-01-17",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilladelsesindehaver skal i forbindelse med oprettelse af et kundeforhold undersøge, om spilleren er omfattet af listen over personer, jf. § 7, stk. 1. Stk. 2. Tilladelsesindehaver skal efter oprettelse af et kundeforhold løbende undersøge, om spilleren er omfattet af listen over personer, jf. § 7, stk. 1. Stk. 3. Tilladelsesindehaver skal ud over kravene i stk. 1 og 2 gennemføre skærpede kundekendskabsprocedurer, hvor der vurderes at være en øget risiko for aftalt spil. Tilladelsesindehaver skal, hvor det vurderes relevant, i vurderingen bl.a. tage følgende risikofaktorer i betragtning: 1) Spilleren er en person, der fremgår af listen, jf. § 7, stk. 1. 2) Spilleren er en person, der hovedsageligt indgår væddemål på begivenheder, som tilladelsesindehaver i sin risikovurdering, jf. § 3, har vurderet til at udgøre større risici for aftalt spil. 3) Tilladelsesindehaver er bekendt med, at spilleren er en person, der arbejder sammen med, behandler eller hjælper en idrætsudøver eller på anden måde har en indflydelse på eller bistår i forbindelse med en idrætsudøvers udøvelse af den pågældende idrætsdisciplin, herunder instruktører, trænere, managere, agenter, teammedarbejdere, officials, læger, andre medicinske medarbejdere og forældre (støttepersonale). 4) I tilfælde af en usædvanlig indsats set i forhold til kendskab til spilleren eller den begivenhed, der indgås væddemål på. 5) I tilfælde af mistanke om kriminel aktivitet.",
      "valid_from": "2025-01-17",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Tilladelsesindehaver skal indrette sit spilsystem på en måde, der gør tilladelsesindehaver i stand til at identificere mistænkelig spiladfærd forbundet med aftalt spil.",
      "valid_from": "2025-01-17",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilladelsesindehaver skal nægte at modtage en indsats i et væddemål, hvis tilladelsesindehaver er vidende om eller har en begrundet mistanke om aftalt spil.",
      "valid_from": "2025-01-17",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Tilladelsesindehaver skal straks undersøge forhold, hvor tilladelsesindehaver er vidende om, har mistanke om eller rimelig grund til at formode aftalt spil. Stk. 2. Resultaterne af en undersøgelse skal noteres og opbevares i 5 år.",
      "valid_from": "2025-01-17",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Tilladelsesindehaver skal undlade at udbetale en gevinst, hvis et væddemål undersøges for aftalt spil, og hvor det ikke kan udelukkes, at spilleren har haft viden om aftalt spil. Gevinsten kan udbetales, hvis tilbageholdelse vil være til skade for en efterforskning.",
      "valid_from": "2025-01-17",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Hvis tilladelsesindehaver modtager oplysninger fra Spillemyndigheden vedrørende viden om, mistanke eller rimelig grund til at formode, at et væddemål har eller har haft tilknytning til aftalt spil, skal tilladelsesindehaver straks undersøge, om tilladelsesindehaver skal nægte at modtage indsats på væddemålet. Stk. 2. Resultaterne af en undersøgelse skal noteres og opbevares i 5 år.",
      "valid_from": "2025-01-17",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilladelsesindehaver skal straks underrette Spillemyndigheden, hvis tilladelsesindehaver er vidende om, har mistanke om eller rimelig grund til at formode, at et væddemål eller en begivenhed har eller har haft tilknytning til aftalt spil. Stk. 2. Underretningen skal også ske, selvom det eller de væddemål på en begivenhed, som tilladelsesindehaver er vidende om, har mistanke om eller har rimelig grund til at formode har tilknytning til aftalt spil, ikke er gennemført. Stk. 3. Underretningen skal ske digitalt på enten dansk eller engelsk. Underretningen skal indeholde en beskrivelse af de faktiske forhold og dokumentation herfor.",
      "valid_from": "2025-01-17",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Tilladelsesindehaver skal have en ordning, hvor ansatte via en særlig, uafhængig og selvstændig kanal kan indberette overtrædelser eller potentielle overtrædelser af denne bekendtgørelse, begået af tilladelsesindehaver, herunder af ansatte, reelle ejere, medlemmer af bestyrelsen, direktionen og personer, der er involveret i at fastsætte væddemål. Tilladelsesindehaver skal følge op på indberetninger til ordningen og skriftligt kunne dokumentere, hvordan tilladelsesindehaver har fulgt op på indberetningerne. Indberetninger til ordningen skal kunne foretages anonymt. Stk. 2. Ordningen i stk. 1 kan etableres via kollektiv overenskomst. Stk. 3. Ordningen i stk. 1 finder alene anvendelse for tilladelsesindehavere, som beskæftiger flere end fem ansatte. Ordningen nævnt i stk. 1 skal være etableret senest 3 måneder efter, at tilladelsesindehaver har ansat den sjette person. Stk. 4. Spillemyndigheden kan i særlige tilfælde, hvor myndigheden vurderer, at det vil være formålsløst, at der oprettes en ordning, dispensere fra kravet i stk. 1.",
      "valid_from": "2025-01-17",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Tilladelsesindehaver må ikke udsætte den ansatte eller den tidligere ansatte for ufordelagtig behandling eller ufordelagtige følger som følge af, at den ansatte eller den tidligere ansatte har foretaget en intern indberetning om mistanke om aftalt spil eller en indberetning til Spillemyndigheden. Det samme gælder ved fastansættelse og tildeling og udbetaling af variabel løn til ansatte eller tidligere ansatte. Stk. 2. Ansatte eller tidligere ansatte kan tilkendes godtgørelse i overensstemmelse med principperne i lov om ligebehandling af mænd og kvinder med hensyn til beskæftigelse m.v., hvis deres rettigheder er blevet krænket ved overtrædelse af stk. 1. Godtgørelsen fastsættes under hensyn til den ansattes ansættelsestid og sagens omstændigheder i øvrigt. Stk. 3. Stk. 1 og 2 kan ikke fraviges til ugunst for den ansatte.",
      "valid_from": "2025-01-17",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Indgår en tilladelsesindehaver og en ansat eller en tidligere ansat en aftale om en tavshedsklausul, skal det fremgå af aftalen, at den ansatte eller tidligere ansatte ikke er afskåret fra at indberette oplysninger om overtrædelser eller potentielle overtrædelser af denne bekendtgørelse. Stk. 2. Uanset stk. 1 er den ansatte eller tidligere ansatte ikke afskåret fra at indberette oplysninger om overtrædelser eller potentielle overtrædelser af denne bekendtgørelse til offentlige myndigheder, selv om et sådant forbud indgår i en aftale mellem den ansatte eller tidligere ansatte og tilladelsesindehaver.",
      "valid_from": "2025-01-17",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Tilladelsesindehaver skal sikre sig, at ansatte, som behandler indberetninger efter kapitel 7, er underlagt tavshedspligt.",
      "valid_from": "2025-01-17",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Medmindre højere straf er forskyldt efter anden lovgivning, straffes med bøde den, der forsætligt eller groft uagtsomt overtræder §§ 2-6 og 8-13, § 14, stk. 1 og 2, § 15, stk. 1 og stk. 3, 2. pkt., § 16, stk. 1, § 17, stk. 1, og § 18. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2025-01-17",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Bekendtgørelsen træder i kraft den 1. juli 2025.",
      "valid_from": "2025-01-17",
      "valid_to": null
    }
  ],
  "definitions": []
}
