{
  "id": "2025:24",
  "type": "statute",
  "title": "Bekendtgørelse om Forsyningstilsynets overvågning af det indre marked for el og naturgas m.v.",
  "short_name": "BEK H#LOKDOK04",
  "status": "in_force",
  "issued_date": "2025-01-13",
  "url": "https://www.retsinformation.dk/eli/lta/2025/24/xml",
  "description": "Retsinformation source. DocumentId=DB001087; AccessionNumber=B20250002405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Forsyningstilsynet overvåger følgende: 1) Graden og effektiviteten af markedsåbning og konkurrence på engros- og detailsalgsniveau, herunder på elektricitets- og gasbørser. 2) Forbrugerpriser, herunder omfanget af krav om forudbetaling. 3) Andel af el- og gasforbrugere, der skifter leverandør. 4) Andel af el- og gasforbrugere, der afbrydes. 5) Betaling for og udførelse af vedligeholdelsestjenester. 6) Omfanget og arten af klager fra el- og gasforbrugere, til Ankenævnet på Energiområdet eller Forsyningstilsynet. 7) Den tid det tager eltransmissionsvirksomheder og gastransmissionsselskaber samt netvirksomheder og gasdistributionsselskaber at foretage tilkoblinger og reparationer. 8) Forekomsten af restriktiv kontraktpraksis vedrørende levering af elektricitet og gas, herunder eneretsklausuler, der kan hindre eller begrænse el- og gasforbrugernes mulighed for at indgå kontrakt med mere end en enkelt leverandør samtidigt. 9) Enhver konkurrenceforvridning eller begrænsning af konkurrencen. 10) De kollektive elforsyningsvirksomheders resultater for så vidt angår udviklingen af intelligente net, der fremmer energieffektivitet og integration af energi fra vedvarende energikilder. 11) Investeringer i produktions- og lagringskapacitet med sigte på forsyningssikkerhed. 12) Tilgængeligheden af sammenligningsværktøjer, udover elpris.dk, der opfylder kravene i elforsyningslovens § 82 b. Stk. 2. Som led i overvågningen kan Forsyningstilsynet foretage undersøgelser af, hvordan elektricitets- og naturgasmarkederne fungerer, og fastlægge og pålægge foranstaltninger inden for gældende lovgivning for at fremme effektiv konkurrence og sikre, at markedet fungerer. Stk. 3. I det omfang andre myndigheder, Energinet eller Ankenævnet på Energiområdet i forvejen gennemfører analyser eller andre opgørelser af de forhold, der er nævnt i stk. 1, stiller de på Forsyningstilsynets anmodning resultaterne af deres arbejde til rådighed for Forsyningstilsynet. Stk. 4. Forsyningstilsynets overvågning i medfør af stk. 1, nr. 10, foretages på grundlag af et begrænset sæt indikatorer og offentliggøres hvert andet år i en national rapport."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Forsyningstilsynet foretager og offentliggør hvert andet år en vurdering af, hvorvidt netvirksomheders markedsbaseret anskaffelse af fleksibilitetsydelser i henhold til netvirksomhedsbekendtgørelsen vil være omkostningseffektiv og, hvorvidt en markedsbaseret anskaffelse af ydelserne vil kunne anvendes uden at resultere i alvorlige markedsforvridninger eller øget overbelastning. Stk. 2. Forsyningstilsynet offentliggør sin vurdering i henhold til stk. 1 senest den 31. december hvert andet år påbegyndende 2026."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forsyningstilsynet fører tilsyn med, at Energinet, eltransmissionsvirksomheder, gastransmissionsselskaber, netvirksomheder, gasdistributionsselskaber, forsynings- og handelsvirksomheder, andre brugere af det kollektive elforsyningsnet og andre markedsdeltagere opfylder deres opgaver og overholder deres forpligtelser efter Europa-Parlamentets og Rådets forordning om det indre marked for elektricitet og efter Europa-Parlamentets og Rådets forordning om betingelserne for adgang til naturgastransmissionsnet."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forsyningstilsynet skal godkende forslaget til etablering af et regionalt koordinationscenter i overensstemmelse med artikel 35, stk. 1, i forordning (EU) 2019/943 og den samarbejdsbaserede beslutningsproces. Stk. 2. Forsyningstilsynet samarbejder med Den Europæiske Unions Agentur for Samarbejde mellem Energireguleringsmyndigheder (ACER) og andre EU-medlemslandes energireguleringsmyndigheder om grænseoverskridende forhold på el- og gasområdet og deltager i relevante samarbejdsfora inden for EU. Stk. 3. Forsyningstilsynet skal sikre, at det regionale koordinationscenter er udstyret med alle de personalemæssige, tekniske, fysiske og finansielle ressourcer, der er nødvendige, for at de kan opfylde deres forpligtelser og udføre deres funktioner uafhængigt og upartisk. Stk. 4. Forsyningstilsynet skal overvåge udførelsen af systemkoordineringen og hvert år aflægge rapport herom til agenturet i overensstemmelse med artikel 46 i forordning (EU) 2019/943."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forsyningstilsynet kan sammen med andre regulerende myndigheder i systemdriftsregionen foreslå mulige yderligere opgaver og yderligere beslutningsbeføjelser, som ministeren kan tildele det regionale koordinationscenter."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Forsyningstilsynet samarbejder med andre regulerende myndigheder i den systemdriftsregion, hvor det regionale koordinationscenter er etableret, om at sikre overholdelse af forpligtelserne iht. Europa-Parlamentets og Rådets direktiv om fælles regler for det indre marked for elektricitet og Europa-Parlamentets og Rådets forordning om det indre marked for elektricitet, herunder om at ENTSO for elektricitet, EU DSO-enheden samt det regionale koordinationscenter overholder deres forpligtelser. Stk. 2. Hvis Forsyningstilsynet ikke har været i stand til at nå til enighed med de andre regulerende myndigheder, jf. stk. 1, inden for en frist på fire måneder efter indledningen af konsultationerne med henblik på i fællesskab at identificere manglende overholdelse, forelægges sagen for ACER til afgørelse i henhold til artikel 6, stk. 10, i Europa-Parlamentets og Rådets forordning om oprettelse af Den Europæiske Unions Agentur for Samarbejde mellem Energireguleringsmyndigheder."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forsyningstilsynet skal bidrage til at sikre, at procedurer for udveksling af oplysninger, f.eks. vedrørende data og afregning, er forenelige med de vigtigste markedsprocesser på EU-plan."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Forsyningstilsynet kan anmode ACER om en udtalelse om, hvorvidt en afgørelse truffet af et andet lands energireguleringsmyndighed er i overensstemmelse med de netregler og retningslinjer, der er omhandlet i Europa-Parlamentets og Rådets direktiv om fælles regler for det indre marked for elektricitet, i Europa-Parlamentets og Rådets forordning om det indre marked for elektricitet, i Europa-Parlamentets og Rådets direktiv om fælles regler for de indre markeder for vedvarende gas, naturgas og brint eller i Europa-Parlamentets og Rådets forordning om betingelserne for adgang til naturgastransmissionsnet."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Hvis Forsyningstilsynet finder, at en afgørelse, truffet af et andet lands energireguleringsmyndighed, som er relevant for grænseoverskridende handel med elektricitet eller naturgas, ikke følger de netregler og retningslinjer, der er omhandlet i Europa-Parlamentets og Rådets direktiv om fælles regler for det indre marked for elektricitet, i Europa-Parlamentets og Rådets forordning om det indre marked for elektricitet, i Europa-Parlamentets og Rådets direktiv om fælles regler for de indre markeder for vedvarende gas, naturgas og brint eller i Europa-Parlamentets og Rådets forordning om betingelserne for adgang til naturgastransmissionsnet, kan Forsyningstilsynet underrette Europa-Kommissionen derom senest 2 måneder efter datoen for den pågældende afgørelse."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Forsyningstilsynet skal gennemføre netregler og retningslinjer, der er vedtaget i henhold til artikel 59, 60 og 61 i forordning (EU) 2019/943 gennem nationale foranstaltninger eller, såfremt det kræves, koordinerede regionale eller EU- dækkende foranstaltninger."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 17. januar 2025. Stk. 2. Bekendtgørelse nr. 2249 af 29. december 2020 om Forsyningstilsynets overvågning af det indre marked for el og naturgas m.v. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Forsyningstilsynet overvåger følgende: 1) Graden og effektiviteten af markedsåbning og konkurrence på engros- og detailsalgsniveau, herunder på elektricitets- og gasbørser. 2) Forbrugerpriser, herunder omfanget af krav om forudbetaling. 3) Andel af el- og gasforbrugere, der skifter leverandør. 4) Andel af el- og gasforbrugere, der afbrydes. 5) Betaling for og udførelse af vedligeholdelsestjenester. 6) Omfanget og arten af klager fra el- og gasforbrugere, til Ankenævnet på Energiområdet eller Forsyningstilsynet. 7) Den tid det tager eltransmissionsvirksomheder og gastransmissionsselskaber samt netvirksomheder og gasdistributionsselskaber at foretage tilkoblinger og reparationer. 8) Forekomsten af restriktiv kontraktpraksis vedrørende levering af elektricitet og gas, herunder eneretsklausuler, der kan hindre eller begrænse el- og gasforbrugernes mulighed for at indgå kontrakt med mere end en enkelt leverandør samtidigt. 9) Enhver konkurrenceforvridning eller begrænsning af konkurrencen. 10) De kollektive elforsyningsvirksomheders resultater for så vidt angår udviklingen af intelligente net, der fremmer energieffektivitet og integration af energi fra vedvarende energikilder. 11) Investeringer i produktions- og lagringskapacitet med sigte på forsyningssikkerhed. 12) Tilgængeligheden af sammenligningsværktøjer, udover elpris.dk, der opfylder kravene i elforsyningslovens § 82 b. Stk. 2. Som led i overvågningen kan Forsyningstilsynet foretage undersøgelser af, hvordan elektricitets- og naturgasmarkederne fungerer, og fastlægge og pålægge foranstaltninger inden for gældende lovgivning for at fremme effektiv konkurrence og sikre, at markedet fungerer. Stk. 3. I det omfang andre myndigheder, Energinet eller Ankenævnet på Energiområdet i forvejen gennemfører analyser eller andre opgørelser af de forhold, der er nævnt i stk. 1, stiller de på Forsyningstilsynets anmodning resultaterne af deres arbejde til rådighed for Forsyningstilsynet. Stk. 4. Forsyningstilsynets overvågning i medfør af stk. 1, nr. 10, foretages på grundlag af et begrænset sæt indikatorer og offentliggøres hvert andet år i en national rapport.",
      "valid_from": "2025-01-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Forsyningstilsynet foretager og offentliggør hvert andet år en vurdering af, hvorvidt netvirksomheders markedsbaseret anskaffelse af fleksibilitetsydelser i henhold til netvirksomhedsbekendtgørelsen vil være omkostningseffektiv og, hvorvidt en markedsbaseret anskaffelse af ydelserne vil kunne anvendes uden at resultere i alvorlige markedsforvridninger eller øget overbelastning. Stk. 2. Forsyningstilsynet offentliggør sin vurdering i henhold til stk. 1 senest den 31. december hvert andet år påbegyndende 2026.",
      "valid_from": "2025-01-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Forsyningstilsynet fører tilsyn med, at Energinet, eltransmissionsvirksomheder, gastransmissionsselskaber, netvirksomheder, gasdistributionsselskaber, forsynings- og handelsvirksomheder, andre brugere af det kollektive elforsyningsnet og andre markedsdeltagere opfylder deres opgaver og overholder deres forpligtelser efter Europa-Parlamentets og Rådets forordning om det indre marked for elektricitet og efter Europa-Parlamentets og Rådets forordning om betingelserne for adgang til naturgastransmissionsnet.",
      "valid_from": "2025-01-13",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forsyningstilsynet skal godkende forslaget til etablering af et regionalt koordinationscenter i overensstemmelse med artikel 35, stk. 1, i forordning (EU) 2019/943 og den samarbejdsbaserede beslutningsproces. Stk. 2. Forsyningstilsynet samarbejder med Den Europæiske Unions Agentur for Samarbejde mellem Energireguleringsmyndigheder (ACER) og andre EU-medlemslandes energireguleringsmyndigheder om grænseoverskridende forhold på el- og gasområdet og deltager i relevante samarbejdsfora inden for EU. Stk. 3. Forsyningstilsynet skal sikre, at det regionale koordinationscenter er udstyret med alle de personalemæssige, tekniske, fysiske og finansielle ressourcer, der er nødvendige, for at de kan opfylde deres forpligtelser og udføre deres funktioner uafhængigt og upartisk. Stk. 4. Forsyningstilsynet skal overvåge udførelsen af systemkoordineringen og hvert år aflægge rapport herom til agenturet i overensstemmelse med artikel 46 i forordning (EU) 2019/943.",
      "valid_from": "2025-01-13",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Forsyningstilsynet kan sammen med andre regulerende myndigheder i systemdriftsregionen foreslå mulige yderligere opgaver og yderligere beslutningsbeføjelser, som ministeren kan tildele det regionale koordinationscenter.",
      "valid_from": "2025-01-13",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Forsyningstilsynet samarbejder med andre regulerende myndigheder i den systemdriftsregion, hvor det regionale koordinationscenter er etableret, om at sikre overholdelse af forpligtelserne iht. Europa-Parlamentets og Rådets direktiv om fælles regler for det indre marked for elektricitet og Europa-Parlamentets og Rådets forordning om det indre marked for elektricitet, herunder om at ENTSO for elektricitet, EU DSO-enheden samt det regionale koordinationscenter overholder deres forpligtelser. Stk. 2. Hvis Forsyningstilsynet ikke har været i stand til at nå til enighed med de andre regulerende myndigheder, jf. stk. 1, inden for en frist på fire måneder efter indledningen af konsultationerne med henblik på i fællesskab at identificere manglende overholdelse, forelægges sagen for ACER til afgørelse i henhold til artikel 6, stk. 10, i Europa-Parlamentets og Rådets forordning om oprettelse af Den Europæiske Unions Agentur for Samarbejde mellem Energireguleringsmyndigheder.",
      "valid_from": "2025-01-13",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Forsyningstilsynet skal bidrage til at sikre, at procedurer for udveksling af oplysninger, f.eks. vedrørende data og afregning, er forenelige med de vigtigste markedsprocesser på EU-plan.",
      "valid_from": "2025-01-13",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Forsyningstilsynet kan anmode ACER om en udtalelse om, hvorvidt en afgørelse truffet af et andet lands energireguleringsmyndighed er i overensstemmelse med de netregler og retningslinjer, der er omhandlet i Europa-Parlamentets og Rådets direktiv om fælles regler for det indre marked for elektricitet, i Europa-Parlamentets og Rådets forordning om det indre marked for elektricitet, i Europa-Parlamentets og Rådets direktiv om fælles regler for de indre markeder for vedvarende gas, naturgas og brint eller i Europa-Parlamentets og Rådets forordning om betingelserne for adgang til naturgastransmissionsnet.",
      "valid_from": "2025-01-13",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Hvis Forsyningstilsynet finder, at en afgørelse, truffet af et andet lands energireguleringsmyndighed, som er relevant for grænseoverskridende handel med elektricitet eller naturgas, ikke følger de netregler og retningslinjer, der er omhandlet i Europa-Parlamentets og Rådets direktiv om fælles regler for det indre marked for elektricitet, i Europa-Parlamentets og Rådets forordning om det indre marked for elektricitet, i Europa-Parlamentets og Rådets direktiv om fælles regler for de indre markeder for vedvarende gas, naturgas og brint eller i Europa-Parlamentets og Rådets forordning om betingelserne for adgang til naturgastransmissionsnet, kan Forsyningstilsynet underrette Europa-Kommissionen derom senest 2 måneder efter datoen for den pågældende afgørelse.",
      "valid_from": "2025-01-13",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Forsyningstilsynet skal gennemføre netregler og retningslinjer, der er vedtaget i henhold til artikel 59, 60 og 61 i forordning (EU) 2019/943 gennem nationale foranstaltninger eller, såfremt det kræves, koordinerede regionale eller EU- dækkende foranstaltninger.",
      "valid_from": "2025-01-13",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Bekendtgørelsen træder i kraft den 17. januar 2025. Stk. 2. Bekendtgørelse nr. 2249 af 29. december 2020 om Forsyningstilsynets overvågning af det indre marked for el og naturgas m.v. ophæves.",
      "valid_from": "2025-01-13",
      "valid_to": null
    }
  ],
  "definitions": []
}
