{
  "id": "2008:234",
  "type": "statute",
  "title": "Bekendtgørelse om tilskud til Dansk Design Center",
  "short_name": "BEK H#LOKDOK04",
  "status": "in_force",
  "issued_date": "2008-04-09",
  "url": "https://www.retsinformation.dk/eli/lta/2008/234/xml",
  "description": "Retsinformation source. DocumentId=AU003189; AccessionNumber=B20080023405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Dansk Design Centers formål er at fremme anvendelse af design i erhvervslivet og professionaliseringen af designbranchen samt at dokumentere, fremme og brande dansk design nationalt og internationalt."
    },
    {
      "provision_ref": "2",
      "section": "2",
      "content": "§ 2. Denne bekendtgørelse finder anvendelse, så længe Dansk Design Center modtager tilskud fra Økonomi- og Erhvervsministeriet i henhold til lov om erhvervsfremme. Stk. 2. De rettigheder og forpligtelser, der, som følge af denne bekendtgørelse, påhviler Dansk Design Center, gælder også andre juridiske enheder, der er ejet af Dansk Design Center, og som modtager tilskud fra Økonomi- og Erhvervsministeriet i henhold til lov om erhvervsfremme."
    },
    {
      "provision_ref": "3",
      "section": "3",
      "content": "§ 3. Som vilkår for at modtage tilskud skal Dansk Design Center indgå en årlig resultatkontrakt med Økonomi- og Erhvervsministeriet, hvor Dansk Design Centers aktiviteter fastlægges nærmere. Stk. 2. Dansk Design Center er undergivet tilsyn og økonomisk kontrol af Erhvervs- og Byggestyrelsen som beskrevet i denne bekendtgørelse, Dansk Design Centers vedtægter og tilsagnsvilkår udstedt i forbindelse med, eller som supplement til, Økonomi- og Erhvervsministeriets resultatkontrakt med Dansk Design Center."
    },
    {
      "provision_ref": "4",
      "section": "4",
      "content": "§ 4. Tilskuddet til Dansk Design Center fastsættes i en resultatkontrakt, jf. § 3 ud fra den årlige finanslovsbevilling."
    },
    {
      "provision_ref": "5",
      "section": "5",
      "content": "§ 5. Dansk Design Center skal udarbejde et budget for centerets aktiviteter i det kommende år, som senest i december måned skal forelægges bestyrelsen til godkendelse. Det af bestyrelsen godkendte budget indsendes til Erhvervs- og Byggestyrelsen. Budgettet skal udarbejde efter retningslinjer udarbejdet af Erhvervs- og Byggestyrelsen."
    },
    {
      "provision_ref": "6",
      "section": "6",
      "content": "§ 6. Dansk Design Center udarbejder ved årets afslutning en årsrapport for regnskabsåret, jf. også § 7 og § 8. Stk. 2. Dansk Design Centers reviderede årsrapport, herunder en ledelsesberetning samt en kopi af revisionsprotokol, skal godkendes af bestyrelsen og indsendes til Erhvervs- og Byggestyrelsen inden 4 måneder efter regnskabsårets udløb. Stk. 3. Ledelsesberetningen skal: 1) beskrive centerets hovedaktiviteter 2) redegøre for udviklingen i centerets aktiviteter 3) omtale betydningsfulde hændelser, som er indtruffet efter regnskabsårets afslutning 4) beskrive centerets forventede udvikling, herunder særlige forudsætninger og usikre faktorer, som ledelsen har lagt til grund for beskrivelsen."
    },
    {
      "provision_ref": "7",
      "section": "7",
      "content": "§ 7. Dansk Design Center skal i det mindste aflægge årsrapport efter reglerne for virksomheder omfattet af regnskabsklasse A i årsregnskabsloven."
    },
    {
      "provision_ref": "8",
      "section": "8",
      "content": "§ 8. Dansk Design Centers årsrapport skal undergives revision af en statsautoriseret eller registreret revisor. Stk. 2. Dansk Design Centers revisor skal følge revisionsinstruksen, der indgår i tilsagnsvilkårene, jf. § 3, stk. 2. Stk. 3. Dansk Design Center skal oplyse Erhvervs- og Byggestyrelsen om navnet på centerets valgte revisor. I tilfælde af revisorskift skal Erhvervs- og Byggestyrelsen orienteres herom."
    },
    {
      "provision_ref": "9",
      "section": "9",
      "content": "§ 9. Revisionen skal foretages i overensstemmelse med anerkendte revisionsstandarder og god offentlig revisionsskik. Stk. 2. Som led i revisionen undersøger revisor de eksisterende forretningsgange, herunder forretningsgangene for registrering af de tilskudsudløsende faktorer, for at påse, om den interne kontrol er betryggende. Stk. 3. Revisor skal efterkomme yderligere krav vedrørende revisionen, som Erhvervs- og Byggestyrelsen stiller til revisors udførelse af sine opgaver. Stk. 4. Erhvervs- og Byggestyrelsen kan pålægge revisor at give oplysninger om centerets forhold."
    },
    {
      "provision_ref": "10",
      "section": "10",
      "content": "§ 10. Erhvervs- og Byggestyrelsen skal godkende ekstraordinære dispositioner, som kan medføre risiko for, at vedtægterne ikke kan overholdes, samt køb, salg eller pantsætning af fast ejendom. Stk. 2. Erhvervs- og Byggestyrelsen skal godkende ændringer i Dansk Design Centers vedtægter."
    },
    {
      "provision_ref": "11",
      "section": "11",
      "content": "§ 11. Dansk Design Center skal fremskaffe og give Erhvervs- og Byggestyrelsen de oplysninger, som styrelsen finder nødvendige for at kunne udføre tilsyn og kontrol af Dansk Design Center. Dansk Design Center afholder de udgifter, der er forbundet med fremskaffelse af sådanne oplysninger. Stk. 2. Dansk Design Center skal give centerets revisor de oplysninger, som denne anser som nødvendige for, at revisor kan udføre sit erhverv, herunder bedømme centerets årsrapport."
    },
    {
      "provision_ref": "12",
      "section": "12",
      "content": "§ 12. Indsendelse af materiale og oplysninger som nævnt i §§ 5 og 6 kan ske elektronisk med digital signatur."
    },
    {
      "provision_ref": "13",
      "section": "13",
      "content": "§ 13. Erhvervs- og Byggestyrelsens afgørelser i henhold til denne bekendtgørelse kan ikke indbringes for anden administrativ myndighed."
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. maj 2008."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Dansk Design Centers formål er at fremme anvendelse af design i erhvervslivet og professionaliseringen af designbranchen samt at dokumentere, fremme og brande dansk design nationalt og internationalt.",
      "valid_from": "2008-04-09",
      "valid_to": null
    },
    {
      "provision_ref": "2",
      "section": "2",
      "content": "§ 2. Denne bekendtgørelse finder anvendelse, så længe Dansk Design Center modtager tilskud fra Økonomi- og Erhvervsministeriet i henhold til lov om erhvervsfremme. Stk. 2. De rettigheder og forpligtelser, der, som følge af denne bekendtgørelse, påhviler Dansk Design Center, gælder også andre juridiske enheder, der er ejet af Dansk Design Center, og som modtager tilskud fra Økonomi- og Erhvervsministeriet i henhold til lov om erhvervsfremme.",
      "valid_from": "2008-04-09",
      "valid_to": null
    },
    {
      "provision_ref": "3",
      "section": "3",
      "content": "§ 3. Som vilkår for at modtage tilskud skal Dansk Design Center indgå en årlig resultatkontrakt med Økonomi- og Erhvervsministeriet, hvor Dansk Design Centers aktiviteter fastlægges nærmere. Stk. 2. Dansk Design Center er undergivet tilsyn og økonomisk kontrol af Erhvervs- og Byggestyrelsen som beskrevet i denne bekendtgørelse, Dansk Design Centers vedtægter og tilsagnsvilkår udstedt i forbindelse med, eller som supplement til, Økonomi- og Erhvervsministeriets resultatkontrakt med Dansk Design Center.",
      "valid_from": "2008-04-09",
      "valid_to": null
    },
    {
      "provision_ref": "4",
      "section": "4",
      "content": "§ 4. Tilskuddet til Dansk Design Center fastsættes i en resultatkontrakt, jf. § 3 ud fra den årlige finanslovsbevilling.",
      "valid_from": "2008-04-09",
      "valid_to": null
    },
    {
      "provision_ref": "5",
      "section": "5",
      "content": "§ 5. Dansk Design Center skal udarbejde et budget for centerets aktiviteter i det kommende år, som senest i december måned skal forelægges bestyrelsen til godkendelse. Det af bestyrelsen godkendte budget indsendes til Erhvervs- og Byggestyrelsen. Budgettet skal udarbejde efter retningslinjer udarbejdet af Erhvervs- og Byggestyrelsen.",
      "valid_from": "2008-04-09",
      "valid_to": null
    },
    {
      "provision_ref": "6",
      "section": "6",
      "content": "§ 6. Dansk Design Center udarbejder ved årets afslutning en årsrapport for regnskabsåret, jf. også § 7 og § 8. Stk. 2. Dansk Design Centers reviderede årsrapport, herunder en ledelsesberetning samt en kopi af revisionsprotokol, skal godkendes af bestyrelsen og indsendes til Erhvervs- og Byggestyrelsen inden 4 måneder efter regnskabsårets udløb. Stk. 3. Ledelsesberetningen skal: 1) beskrive centerets hovedaktiviteter 2) redegøre for udviklingen i centerets aktiviteter 3) omtale betydningsfulde hændelser, som er indtruffet efter regnskabsårets afslutning 4) beskrive centerets forventede udvikling, herunder særlige forudsætninger og usikre faktorer, som ledelsen har lagt til grund for beskrivelsen.",
      "valid_from": "2008-04-09",
      "valid_to": null
    },
    {
      "provision_ref": "7",
      "section": "7",
      "content": "§ 7. Dansk Design Center skal i det mindste aflægge årsrapport efter reglerne for virksomheder omfattet af regnskabsklasse A i årsregnskabsloven.",
      "valid_from": "2008-04-09",
      "valid_to": null
    },
    {
      "provision_ref": "8",
      "section": "8",
      "content": "§ 8. Dansk Design Centers årsrapport skal undergives revision af en statsautoriseret eller registreret revisor. Stk. 2. Dansk Design Centers revisor skal følge revisionsinstruksen, der indgår i tilsagnsvilkårene, jf. § 3, stk. 2. Stk. 3. Dansk Design Center skal oplyse Erhvervs- og Byggestyrelsen om navnet på centerets valgte revisor. I tilfælde af revisorskift skal Erhvervs- og Byggestyrelsen orienteres herom.",
      "valid_from": "2008-04-09",
      "valid_to": null
    },
    {
      "provision_ref": "9",
      "section": "9",
      "content": "§ 9. Revisionen skal foretages i overensstemmelse med anerkendte revisionsstandarder og god offentlig revisionsskik. Stk. 2. Som led i revisionen undersøger revisor de eksisterende forretningsgange, herunder forretningsgangene for registrering af de tilskudsudløsende faktorer, for at påse, om den interne kontrol er betryggende. Stk. 3. Revisor skal efterkomme yderligere krav vedrørende revisionen, som Erhvervs- og Byggestyrelsen stiller til revisors udførelse af sine opgaver. Stk. 4. Erhvervs- og Byggestyrelsen kan pålægge revisor at give oplysninger om centerets forhold.",
      "valid_from": "2008-04-09",
      "valid_to": null
    },
    {
      "provision_ref": "10",
      "section": "10",
      "content": "§ 10. Erhvervs- og Byggestyrelsen skal godkende ekstraordinære dispositioner, som kan medføre risiko for, at vedtægterne ikke kan overholdes, samt køb, salg eller pantsætning af fast ejendom. Stk. 2. Erhvervs- og Byggestyrelsen skal godkende ændringer i Dansk Design Centers vedtægter.",
      "valid_from": "2008-04-09",
      "valid_to": null
    },
    {
      "provision_ref": "11",
      "section": "11",
      "content": "§ 11. Dansk Design Center skal fremskaffe og give Erhvervs- og Byggestyrelsen de oplysninger, som styrelsen finder nødvendige for at kunne udføre tilsyn og kontrol af Dansk Design Center. Dansk Design Center afholder de udgifter, der er forbundet med fremskaffelse af sådanne oplysninger. Stk. 2. Dansk Design Center skal give centerets revisor de oplysninger, som denne anser som nødvendige for, at revisor kan udføre sit erhverv, herunder bedømme centerets årsrapport.",
      "valid_from": "2008-04-09",
      "valid_to": null
    },
    {
      "provision_ref": "12",
      "section": "12",
      "content": "§ 12. Indsendelse af materiale og oplysninger som nævnt i §§ 5 og 6 kan ske elektronisk med digital signatur.",
      "valid_from": "2008-04-09",
      "valid_to": null
    },
    {
      "provision_ref": "13",
      "section": "13",
      "content": "§ 13. Erhvervs- og Byggestyrelsens afgørelser i henhold til denne bekendtgørelse kan ikke indbringes for anden administrativ myndighed.",
      "valid_from": "2008-04-09",
      "valid_to": null
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. maj 2008.",
      "valid_from": "2008-04-09",
      "valid_to": null
    }
  ],
  "definitions": []
}
