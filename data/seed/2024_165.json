{
  "id": "2024:165",
  "type": "statute",
  "title": "Bekendtgørelse om erhvervsuddannelsen til bager og konditor",
  "short_name": "BEK H#LOKDOK04",
  "status": "in_force",
  "issued_date": "2024-02-19",
  "url": "https://www.retsinformation.dk/eli/lta/2024/165/xml",
  "description": "Retsinformation source. DocumentId=DA001249; AccessionNumber=B20240016505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Uddannelsen til bager og konditor har som overordnet formål, at eleverne eller lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Produktion af et bredt sortiment af madbrød og små brødtyper, rullet bagværk, traditionelle kagetyper og flerdagsbagværk, herunder at kunne kvalitetsvurdere og vejlede i forhold til indhold, holdbarhed, opbevaring og salg. 2) Produktion af et bredt sortiment af store og små kagetyper, festkager til mærkedage samt konfekture, desserter og rullet bagværk, herunder at kunne kvalitetsvurdere og vejlede i forhold til holdbarhed, opbevaring og salg. Stk. 2. Eleven eller lærlingen skal nå de uddannelsesmål, som er fastsat for det trin eller speciale, jf. stk. 3 og 4, som eleven eller lærlingen har valgt. Stk. 3. Uddannelsen indeholder trin 1, bagværker, niveau 3 i den danske kvalifikationsramme for livslang læring. Stk. 4. Uddannelsen afsluttes med trin 1, jf. stk. 3, eller et af følgende specialer (trin 2), niveau 4 i den danske kvalifikationsramme for livslang læring: 1) Detailbager. 2) Håndværksbager. 3) Konditor. Stk. 5. Uddannelsen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 3 år til 4 år og 6 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet. For elever og lærlinge, der har gennemført en gymnasial uddannelse, varer grundforløbets 2. del 15 uger. Stk. 2. For elever og lærlinge, der skal gennemføre uddannelsen som erhvervsuddannelse for unge, varer uddannelsens trin 1, bagværker, 2 år, hvoraf skoleundervisningen udgør 8 uger fordelt på mindst to skoleperioder. Uddannelsens specialer, detailbager og håndværksbager, varer yderligere 1 år og 6 måneder, hvoraf skoleundervisningen udgør 11 uger fordelt på mindst tre skoleperioder. Uddannelsens speciale, konditor, varer yderligere 1 år og 6 måneder, hvoraf skoleundervisningen udgør 13 uger fordelt på mindst tre skoleperioder. Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens trin 1, bagværker, 2 år, hvoraf skoleundervisningen udgør 7 uger. Uddannelsens specialer, detailbager og håndværksbager, varer yderligere 1 år og 5 måneder, hvoraf skoleundervisningen udgør 10 uger. Uddannelsens speciale, konditor, varer yderligere 1 år og 5 måneder, hvoraf skoleundervisningen udgør 12 uger. Stk. 4. Den i stk. 3 nævnte skoleundervisning opdeles i fem skoleperioder for euv-forløb efter § 66 y, stk. 1, nr. 2, i lov om erhvervsuddannelser. Stk. 5. Uanset bestemmelserne i stk. 2 og 3 varer uddannelsens hovedforløb for elever og lærlinge i eux-forløb 3 år og 6 måneder, hvoraf skoleundervisningen udgør 56,6 uger for specialerne, detailbager og håndværksbager, og 58,6 uger for specialet, konditor. Skoleundervisningen er fordelt på tre skoleperioder. Alle skole- og oplæringsperioder, der ikke er afsluttende, skal have et omfang af ca. et halvt års varighed."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5. Stk. 2. Eleven eller lærlingen skal have følgende kompetencer med præstationsstandarden begynderniveau: 1) Eleven eller lærlingen kan vælge, begrunde og praktisk anvende de faglige råvarer, udstyr og arbejdsmetoder, der er mest hensigtsmæssige i en given situation. 2) Eleven eller lærlingen kan inddrage bæredygtighedsprincipper i valg af råvarer. 3) Eleven eller lærlingen kan forklare og skelne mellem forskellige grundlæggende fagudtryk og -metoder samt deres relevans i konkrete sammenhænge. 4) Eleven eller lærlingen kan under vejledning anvende og betjene det mest almindelige værktøj, udstyr, arbejdsmetoder og arbejdsteknikker til dejtilberedning, raskning og udbagning. 5) Eleven eller lærlingen kan betjene de mest almindelige værktøjer, udstyr, arbejdsmetoder og arbejdsteknikker til rullede deje, raskning og udbagning, med kendskab til effektivitet og teknologisk udvikling. 6) Eleven eller lærlingen kan betjene de mest almindelige værktøjer, udstyr, arbejdsmetoder og arbejdsteknikker til piskede og rørte produkter, udbagning og simpel afpyntning. 7) Eleven eller lærlingen har indblik i fødevarers sundhedsmæssige og naturfaglige egenskaber, samt kendskab til allergener i og fra fødevarer. 8) Eleven eller lærlingen kan genkende bæredygtige, miljømæssige, etiske og sundhedsfremmende overvejelser i forbindelse med produktionen ud fra gængse mærkningsregler. 9) Eleven eller lærlingen har grundlæggende viden om kostberegning og kan under vejledning benytte metoder til beregning af kost- og fiberindhold i bageri- og konditoriprodukter. 10) Eleven eller lærlingen har grundlæggende viden om økonomi, indkøb, salg, tidsforbrug og lønsomhed i bageri- og konditorivirksomheder. 11) Eleven eller lærlingen har grundlæggende viden om de gængse forretnings- og virksomhedsmodeller. 12) Eleven eller lærlingen kan under vejledning kommunikere med og vejlede kunder i en salgssituation, med fokus på at formidle viden om bæredygtige og innovative produkter. 13) Eleven eller lærlingen kan genkende og identificere udfordringer med ergonomi og arbejdsmiljø i en almindelig produktion og under vejledning bidrage med løsninger, der sker med inddragelse af teknologiske hjælpemidler. 14) Eleven eller lærlingen kan inddrage brug af sensoriske egenskaber i valg af råvarer. 15) Eleven eller lærlingen kan genkende og betjene systemer, der sikrer fødevaresikkerheden. 16) Eleven eller lærlingen kan analysere, beskrive og kommunikere faglige forhold, der er relevante i forhold til uddannelsen. 17) Eleven eller lærlingen kan medvirke til samarbejde med andre om løsning af opgaver, og på et grundlæggende niveau evaluere samarbejde, arbejdsprocesser, metoder og resultater. 18) Eleven eller lærlingen kan deltage i enkle innovative opgaveløsninger i samarbejde med andre, og i den sammenhæng anvende almindeligt forekommende kommunikationsformer. Stk. 3. Eleven eller lærlingen skal have gennemført følgende grundfag på følgende niveau og med følgende karakter: Naturfag på E-niveau, bestået. Stk. 4. Eleven eller lærlingen skal have opnået følgende certifikater eller lignende: 1) Kompetencer svarende til gennemført kursus i almen fødevarehygiejne godkendt efter lov om arbejdsmarkedsuddannelser m.v. 2) Kompetencer svarende til \"Førstehjælp på erhvervsuddannelserne\" efter Dansk Førstehjælpsråds uddannelsesplaner pr. oktober 2020. 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. Stk. 5. Eleven eller lærlingen skal have færdigheder i at korrigere for følgende fejl eller afvigelser fra en plan eller en standard: 1) Almindelige fejl i brød- og kageproduktion. 2) Almindelige fejl i udstyr og maskiner i bagerier og konditorier. 3) Fejl konstateret ved egenkontrol på baggrund af specificerede kriterier. Stk. 6. For at kunne blive optaget til skoleundervisningen i eux-hovedforløbet skal eleven eller lærlingen ud over kravene i stk. 2-5 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Kemi på C-niveau. Stk. 7. For elever og lærlinge i eux-forløb træder fagene i stk. 6, nr. 4-6, i stedet for det i stk. 3 nævnte fag. Stk. 8. For elever og lærlinge, der opnår de i stk. 6 nævnte kompetencer i et grundforløb, skal fagene nævnt i stk. 6, nr. 1-3, være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i stk. 6, nr. 4-6, være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 9. Er der i stk. 3 fastsat karakterkrav for et eller flere fag gælder disse krav tilsvarende for eux-elever på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 6, uanset en eventuel forskel mellem de pågældende niveauer. Fag, der erstatter naturfag, jf. stk. 7, har samme beståkrav som naturfag, uanset erstatningsfagets eller -fagenes niveau. Stk. 10. Elever eller lærlinge, der har gennemført grundforløbet til ernæringsassistentuddannelsen, gastronomuddannelsen eller gourmetslagteruddannelsen, har adgang til hovedforløbet på bager- og konditoruddannelsen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kompetencemålene for hovedforløbet er følgende: 1) Lærlingen kan arbejde i teams samt bidrage til løsning af produktionsmæssige opgaver. 2) Lærlingen kan udvise kreativitet, nysgerrighed og evne til at lære og tage ansvar, med særlig opmærksomhed på iværksætteri og innovation i bager- og konditorbranchen. 3) Lærlingen kan vælge materialer, arbejdsmetoder og værktøj med henblik på at minimere ressourceforbrug og reducere fødevarespild. 4) Lærlingen kan selvstændigt producere rørte og piskede produkter til kager, halvfabrikata samt indlægs- og fyldningsmasser. 5) Lærlingen kan selvstændigt producere mad- og småbrød, og assistere ved produktion og færdiggørelse af rullede produkter. 6) Lærlingen kan overholde og implementere gældende hygiejne-, egenkontrols- og sikkerhedsforskrifter, samt betjene og vedligeholde maskiner, til fremstilling af bager- og konditoriprodukter. 7) Lærlingen kan erkende egne lærings- og motivationsmæssige styrker og svagheder som grundlag for livslang læring. 8) Lærlingen kan udarbejde produktkalkulationer, prisfastsætte medgåede driftsomkostninger og under vejledning udarbejde basale regnskaber under anvendelse af it. 9) Lærlingen kan inddrage de i tiden tilgængelige it- og AI-teknologier i arbejdet med produktudvikling, produktbeskrivelser og promovering på SoMe-platforme. 10) Lærlingen kan rådgive salgspersonale med fokus på bæredygtig emballage, opbevaring og salg, samt overholde gældende hygiejne- og mærkningsregler. 11) Lærlingen kan producere bager- og konditorprodukter med hensyntagen til virksomheders og kunders krav til ernæring, fødevaresikkerhed, arbejdsmiljø, bæredygtighed, egenkontrol og APV. 12) Lærlingen har indsigt i lovgivningsmæssige krav ved opstart af egen virksomhed, og er opdateret på nyeste teknologier og metoder inden for faget. 13) Lærlingen er i stand til at udvikle og kreere produkter i tråd med forbrugerønsker, og tilpasse til særlige mærkedage og events. 14) Lærlingen kan planlægge, producere og dekorere et sortiment af rullede deje med anvendelse af køle- og fryseteknikker, herunder med kendskab til energiforbrug. 15) Lærlingen kan planlægge, producere og kvalitetsvurdere et bredt bagerisortiment, sortiment af madbrød, små brødtyper, traditionelle kagetyper og flerdagsbagværk, med fokus på traditionelle og bæredygtige ingredienser og produktionsmetoder. 16) Lærlingen kan fremstille piskede produkter til halvfabrikata. 17) Lærlingen kan selvstændigt fremstille traditionelle store og små kagetyper der indgår i et konditorsortiment, med blik for æstetik. 18) Lærlingen kan planlægge, producere og kvalitetsvurdere et sortiment af små og store kagetyper, festkager og desserter, som indgår i konditorsortiment, med fokus på traditionelle og bæredygtige ingredienser og produktionsmetoder. 19) Lærlingen kan planlægge, producere, anrette og præsentere et sortiment inden for fest- og bryllupskager, med kendskab til traditionelle materialer. Herunder forarbejdning af ægte chokolade, karamel og marcipan. 20) Lærlingen kan produktudvikle, justere, kvalitetsvurdere og teste brød og brødrecepter med inddragelse af innovative og bæredygtige tilgange. 21) Lærlingen kan anvende Lean i forbindelse med procesoptimering, drift og planlægning i en produktion. 22) Lærlingen kan planlægge og identificere optimeringsmuligheder for produktionen med inddragelse af bæredygtige metoder. 23) Lærlingen kan planlægge og producere et bredt sortiment af små og store hvede- og rugbrødtyper, traditionelle kagetyper og flerdagsbagværk, i stordriftsproduktioner. Stk. 2. Kompetencemålene i stk. 1, nr. 1-13, gælder for trin 1 og alle specialer på trin 2. Kompetencemålene i stk. 1, nr. 14-16, gælder for specialet håndværksbager. Kompetencemålene i stk. 1, nr. 16-19, gælder for specialet konditor. Kompetencemålene i stk. 1, nr. 20-23, gælder for specialet detailbager. Stk. 3. I eux-forløb skal følgende fag gennemføres ud over de i stk. 2 fastsatte mål: 1) Dansk på A-niveau fra uddannelsen til teknisk studentereksamen, dog med undervisningstiden 175 timer svarende til 7 uger. 2) Engelsk på B-niveau fra uddannelsen til teknisk studentereksamen, dog med undervisningstiden 130 timer svarende til 5,2 uger. 3) Matematik på B-niveau fra uddannelsen til teknisk studentereksamen, dog med undervisningstiden 140 timer svarende til 5,6 uger. 4) Fysik på B-niveau fra uddannelsen til teknisk studentereksamen, dog med undervisningstiden 105 timer svarende til 4,2 uger. 5) Kemi på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger. 6) Teknikfag på B-niveau, proces, levnedsmiddel og sundhed, jf. læreplanen udviklet til brug for tekniske eux-forløb, dog med undervisningstiden 100 timer svarende til 4 uger. 7) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 20 timer og fordybelsestiden 30 timer svarende til 2 uger. 8) Valgfag i form af et fag på C-niveau med undervisningstiden 75 timer svarende til 3 uger, og et løft af niveau i et fag med undervisningstiden 125 timer svarende til 5 uger. Stk. 4. Skolen skal som valgfag mindst udbyde følgende: 1) Matematik på A-niveau. 2) Teknologi på B-niveau. 3) Teknologi på C-niveau. Stk. 5. Fordybelsestiden fordeles af skolen med passende inddragelse af de principper for fordeling af fordybelsestid, som fremgår af reglerne om de gymnasiale uddannelser. Dele af fordybelsestiden kan afvikles i forbindelse med fag i grundforløbet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skolen afholder følgende afsluttende prøver: 1) I uddannelsens trin 1, bagværker, som en del af den sidste skoleperiode. Prøven udgør en fagprøve, og består af et praktisk orienteret projekt og en mundtlig prøve. Prøven løses inden for en varighed af 0,5 uge, heraf afsættes 1 dag til den praktiske del af projektet. Den mundtlige prøve varer 20 minutter. Trinprøven aflægges af alle lærlinge, uanset om lærlingene fortsætter til næste trin, dog ikke af lærlinge, der gennemfører uddannelsen som et eux-forløb. Til prøven medvirker en censor, der udpeges af skolen. Lærlingens præstation bedømmes med en karakter, der er udtryk for en samlet vurdering af projektet og den mundtlige eksamination. Prøven bedømmes efter 7-trinskalaen. 2) I uddannelsens trin 2, specialerne håndværksbager, detailbager henholdsvis konditor, som en del af den sidste skoleperiode i specialerne. Prøven er en teoretisk, skriftlig prøve, der tager udgangspunkt i skoleundervisningen. Prøven skal afdække lærlingens opnåede teoretiske kompetencer inden for uddannelsen. Opgaven stilles af skolen i samråd med en opgavekommission, der er nedsat af det faglige udvalg. Prøven bedømmes efter 7-trinskalaen. Stk. 2. Grundelementer for prøven, der aflægges efter stk. 1, nr. 1, er følgende: 1) Mål og krav, hvorefter lærlingen skal demonstrere opnåede kompetencer inden for uddannelsens trin 1, med udgangspunkt i de uddannelsesspecifikke fag. 2) Eksaminationsgrundlag, som tager udgangspunkt i det praktisk orienteret projekt. 3) Bedømmelsesgrundlaget, som udgør lærlingens individuelle og samlede præstation i udførelse af projektopgaven og den mundtlige prøve. 4) Bedømmelseskriterier, som danner baggrund for en helhedsvurdering af målopfyldelsen. Skolen fastsætter nærmere bedømmelseskriterier. De lokalt fastsatte bedømmelseskriterier skal fremgå af skolens lokale undervisningsplan. Lærlingens præstation bedømmes på følgende generelle kriterier: a) Planlægning og prisfastsættelse. b) Valg af tilberedningsmetoder. c) Kreativitet og faglighed. d) Hygiejne og omgang med råvarer. Stk. 3. Grundelementer for prøven, der aflægges efter stk. 1, nr. 2, er følgende: 1) Mål og krav, hvorefter lærlingen skal demonstrere opnåede teoretiske kompetencer inden for uddannelsens uddannelsesspecifikke fag. 2) Eksaminationsgrundlag, som tager udgangspunkt i den teoretisk skriftlige prøve. 3) Bedømmelsesgrundlaget, som udgør lærlingens individuelle og samlede præstation i udførelse af den teoretisk skriftlige prøve. 4) Bedømmelseskriterier, som danner baggrund for en helhedsvurdering af målopfyldelsen. Skolen fastsætter nærmere bedømmelseskriterier. De lokalt fastsatte bedømmelseskriterier skal fremgå af skolens lokale undervisningsplan. Lærlingens præstation bedømmes på følgende generelle kriterier: a) Kendskab til råvarer. b) Kendskab til omregning og dosering af råvarer. c) Kendskab til arbejdsmiljø. d) Kendskab til udstyr og værktøj. Stk. 4. For at der kan udstedes skolebevis, skal lærlingen have opnået mindst karakteren 02 i alle grundfag og i hvert enkelt af de uddannelsesspecifikke fag i hovedforløbet. Eventuelle fag, hvor der ikke gives karakter, skal være gennemført efter reglerne om faget. Endvidere skal prøven efter § 6, stk. 1, være bestået. For lærlinge, der afslutter uddannelsen med et speciale, skal den skriftlige prøve efter § 6, stk. 2, endvidere være bestået. For arbejdsmarkedsuddannelser, som indgår i uddannelsen, anvendes bedømmelsen \"Bestået/Ikke bestået\". Ved afslutning af uddannelsen med trin 1 udsteder skolen et uddannelsesbevis."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I uddannelsens trin 2, specialerne håndværksbager, detailbager henholdsvis konditor, afholder det faglige udvalg en afsluttende prøve efter afslutningen af sidste skoleperiode. Prøven udgør en svendeprøve. Prøven skal afdække lærlingens opnåede kompetencer inden for uddannelsen. Prøven bedømmes efter 7-trinskalaen. Det er en betingelse for at deltage i svendeprøven, at der er udstedt skolebevis, jf. § 6 stk. 4. Oplæringsvirksomheden indstiller lærlingen til svendeprøve ved fremsendelse af erklæring om oplæring til det faglige udvalg. Det faglige udvalg fastsætter nærmere retningslinjer for prøvens afholdelse. Stk. 2. Prøven består af praktiske delopgaver, som det faglige udvalg sammensætter med udgangspunkt i kompetencemålene for det pågældende speciale. Prøven er individuel. Opgaven tildeles ved lodtrækning og bedømmes enkeltvist. Stk. 3. Grundelementer for prøven er følgende: 1) Mål og krav, hvorefter lærlingen skal demonstrere opnåede kompetencer inden for uddannelsen og pågældende speciale. 2) Eksaminationsgrundlag, som tager udgangspunkt i den udleverede opgave og lærlingens skriftlige produktionsredegørelse. 3) Bedømmelsesgrundlaget, som udgør lærlingens individuelle og samlede præstation i udførelse af de praktiske delopgaver og det fremstillede produkt. 4) Bedømmelseskriterier, som danner baggrund for en helhedsvurdering af målopfyldelsen. Det faglige udvalg fastsætter nærmere bedømmelseskriterier. Lærlingens præstation bedømmes på følgende generelle kriterier: a) Detailbager: i) Planlægning og produktion. ii) Produktudvikling. iii) Hygiejne. iv) Varekendskab. b) Håndværksbager: i) Planlægning og produktion. ii) Produktudvikling. iii) Hygiejne. iv) Varekendskab. c) Konditor: i) Planlægning og produktion. ii) Produktudvikling. iii) Hygiejne. iv) Varekendskab. Stk. 4. Prøven bedømmes af to skuemestre, der hver afgiver én karakter. Højst tre delopgaver kan af hver skuemester være bedømt med en karakter under 02. Den endelige karakter for prøven er gennemsnittet af skuemesterenes karakter og skal være mindst 02 for, at prøven er bestået. Stk. 5. Hvis lærlingen ikke består svendeprøven, skal det faglige udvalg tilbyde en ny svendeprøve, eventuelt efter supplerende oplæring. Stk. 6. Ved afslutning med trin 2 udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen. For lærlinge, der afslutter uddannelsens specialer detailbager, håndværksbager og konditor, kan det faglige udvalg påtegne svendebrevet om tildelt udmærkelse med betegnelserne \"Bestået\", \"Bestået med ros\", bronze-, sølv- eller guldmedalje. Stk. 7. Klager i forbindelse med en svendeprøve kan indgives til det faglige udvalg inden 2 uger efter, at karakteren er meddelt den pågældende. Lærlingen skal orienteres om klagefristen. §§ 39-42 i bekendtgørelse om prøver og eksamen i erhvervsrettede uddannelser finder tilsvarende anvendelse for det faglige udvalgs afgørelser."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. august 2024. Stk. 2. Bekendtgørelse nr. 223 af 2. marts 2023 om erhvervsuddannelsen til bager og konditor ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For sådanne elever eller lærlinge finder de hidtil gældende regler i bekendtgørelse nr. 223 af 2. marts 2023 om erhvervsuddannelsen til bager og konditor anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Uddannelsen til bager og konditor har som overordnet formål, at eleverne eller lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Produktion af et bredt sortiment af madbrød og små brødtyper, rullet bagværk, traditionelle kagetyper og flerdagsbagværk, herunder at kunne kvalitetsvurdere og vejlede i forhold til indhold, holdbarhed, opbevaring og salg. 2) Produktion af et bredt sortiment af store og små kagetyper, festkager til mærkedage samt konfekture, desserter og rullet bagværk, herunder at kunne kvalitetsvurdere og vejlede i forhold til holdbarhed, opbevaring og salg. Stk. 2. Eleven eller lærlingen skal nå de uddannelsesmål, som er fastsat for det trin eller speciale, jf. stk. 3 og 4, som eleven eller lærlingen har valgt. Stk. 3. Uddannelsen indeholder trin 1, bagværker, niveau 3 i den danske kvalifikationsramme for livslang læring. Stk. 4. Uddannelsen afsluttes med trin 1, jf. stk. 3, eller et af følgende specialer (trin 2), niveau 4 i den danske kvalifikationsramme for livslang læring: 1) Detailbager. 2) Håndværksbager. 3) Konditor. Stk. 5. Uddannelsen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål.",
      "valid_from": "2024-02-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 3 år til 4 år og 6 måneder, jf. dog stk. 3. Uddannelsens varighed er inklusive grundforløbets 1. og 2. del, på hver 20 uger, og hovedforløbet. For elever og lærlinge, der har gennemført en gymnasial uddannelse, varer grundforløbets 2. del 15 uger. Stk. 2. For elever og lærlinge, der skal gennemføre uddannelsen som erhvervsuddannelse for unge, varer uddannelsens trin 1, bagværker, 2 år, hvoraf skoleundervisningen udgør 8 uger fordelt på mindst to skoleperioder. Uddannelsens specialer, detailbager og håndværksbager, varer yderligere 1 år og 6 måneder, hvoraf skoleundervisningen udgør 11 uger fordelt på mindst tre skoleperioder. Uddannelsens speciale, konditor, varer yderligere 1 år og 6 måneder, hvoraf skoleundervisningen udgør 13 uger fordelt på mindst tre skoleperioder. Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens trin 1, bagværker, 2 år, hvoraf skoleundervisningen udgør 7 uger. Uddannelsens specialer, detailbager og håndværksbager, varer yderligere 1 år og 5 måneder, hvoraf skoleundervisningen udgør 10 uger. Uddannelsens speciale, konditor, varer yderligere 1 år og 5 måneder, hvoraf skoleundervisningen udgør 12 uger. Stk. 4. Den i stk. 3 nævnte skoleundervisning opdeles i fem skoleperioder for euv-forløb efter § 66 y, stk. 1, nr. 2, i lov om erhvervsuddannelser. Stk. 5. Uanset bestemmelserne i stk. 2 og 3 varer uddannelsens hovedforløb for elever og lærlinge i eux-forløb 3 år og 6 måneder, hvoraf skoleundervisningen udgør 56,6 uger for specialerne, detailbager og håndværksbager, og 58,6 uger for specialet, konditor. Skoleundervisningen er fordelt på tre skoleperioder. Alle skole- og oplæringsperioder, der ikke er afsluttende, skal have et omfang af ca. et halvt års varighed.",
      "valid_from": "2024-02-19",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5. Stk. 2. Eleven eller lærlingen skal have følgende kompetencer med præstationsstandarden begynderniveau: 1) Eleven eller lærlingen kan vælge, begrunde og praktisk anvende de faglige råvarer, udstyr og arbejdsmetoder, der er mest hensigtsmæssige i en given situation. 2) Eleven eller lærlingen kan inddrage bæredygtighedsprincipper i valg af råvarer. 3) Eleven eller lærlingen kan forklare og skelne mellem forskellige grundlæggende fagudtryk og -metoder samt deres relevans i konkrete sammenhænge. 4) Eleven eller lærlingen kan under vejledning anvende og betjene det mest almindelige værktøj, udstyr, arbejdsmetoder og arbejdsteknikker til dejtilberedning, raskning og udbagning. 5) Eleven eller lærlingen kan betjene de mest almindelige værktøjer, udstyr, arbejdsmetoder og arbejdsteknikker til rullede deje, raskning og udbagning, med kendskab til effektivitet og teknologisk udvikling. 6) Eleven eller lærlingen kan betjene de mest almindelige værktøjer, udstyr, arbejdsmetoder og arbejdsteknikker til piskede og rørte produkter, udbagning og simpel afpyntning. 7) Eleven eller lærlingen har indblik i fødevarers sundhedsmæssige og naturfaglige egenskaber, samt kendskab til allergener i og fra fødevarer. 8) Eleven eller lærlingen kan genkende bæredygtige, miljømæssige, etiske og sundhedsfremmende overvejelser i forbindelse med produktionen ud fra gængse mærkningsregler. 9) Eleven eller lærlingen har grundlæggende viden om kostberegning og kan under vejledning benytte metoder til beregning af kost- og fiberindhold i bageri- og konditoriprodukter. 10) Eleven eller lærlingen har grundlæggende viden om økonomi, indkøb, salg, tidsforbrug og lønsomhed i bageri- og konditorivirksomheder. 11) Eleven eller lærlingen har grundlæggende viden om de gængse forretnings- og virksomhedsmodeller. 12) Eleven eller lærlingen kan under vejledning kommunikere med og vejlede kunder i en salgssituation, med fokus på at formidle viden om bæredygtige og innovative produkter. 13) Eleven eller lærlingen kan genkende og identificere udfordringer med ergonomi og arbejdsmiljø i en almindelig produktion og under vejledning bidrage med løsninger, der sker med inddragelse af teknologiske hjælpemidler. 14) Eleven eller lærlingen kan inddrage brug af sensoriske egenskaber i valg af råvarer. 15) Eleven eller lærlingen kan genkende og betjene systemer, der sikrer fødevaresikkerheden. 16) Eleven eller lærlingen kan analysere, beskrive og kommunikere faglige forhold, der er relevante i forhold til uddannelsen. 17) Eleven eller lærlingen kan medvirke til samarbejde med andre om løsning af opgaver, og på et grundlæggende niveau evaluere samarbejde, arbejdsprocesser, metoder og resultater. 18) Eleven eller lærlingen kan deltage i enkle innovative opgaveløsninger i samarbejde med andre, og i den sammenhæng anvende almindeligt forekommende kommunikationsformer. Stk. 3. Eleven eller lærlingen skal have gennemført følgende grundfag på følgende niveau og med følgende karakter: Naturfag på E-niveau, bestået. Stk. 4. Eleven eller lærlingen skal have opnået følgende certifikater eller lignende: 1) Kompetencer svarende til gennemført kursus i almen fødevarehygiejne godkendt efter lov om arbejdsmarkedsuddannelser m.v. 2) Kompetencer svarende til \"Førstehjælp på erhvervsuddannelserne\" efter Dansk Førstehjælpsråds uddannelsesplaner pr. oktober 2020. 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. Stk. 5. Eleven eller lærlingen skal have færdigheder i at korrigere for følgende fejl eller afvigelser fra en plan eller en standard: 1) Almindelige fejl i brød- og kageproduktion. 2) Almindelige fejl i udstyr og maskiner i bagerier og konditorier. 3) Fejl konstateret ved egenkontrol på baggrund af specificerede kriterier. Stk. 6. For at kunne blive optaget til skoleundervisningen i eux-hovedforløbet skal eleven eller lærlingen ud over kravene i stk. 2-5 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Kemi på C-niveau. Stk. 7. For elever og lærlinge i eux-forløb træder fagene i stk. 6, nr. 4-6, i stedet for det i stk. 3 nævnte fag. Stk. 8. For elever og lærlinge, der opnår de i stk. 6 nævnte kompetencer i et grundforløb, skal fagene nævnt i stk. 6, nr. 1-3, være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i stk. 6, nr. 4-6, være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 9. Er der i stk. 3 fastsat karakterkrav for et eller flere fag gælder disse krav tilsvarende for eux-elever på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 6, uanset en eventuel forskel mellem de pågældende niveauer. Fag, der erstatter naturfag, jf. stk. 7, har samme beståkrav som naturfag, uanset erstatningsfagets eller -fagenes niveau. Stk. 10. Elever eller lærlinge, der har gennemført grundforløbet til ernæringsassistentuddannelsen, gastronomuddannelsen eller gourmetslagteruddannelsen, har adgang til hovedforløbet på bager- og konditoruddannelsen.",
      "valid_from": "2024-02-19",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kompetencemålene for hovedforløbet er følgende: 1) Lærlingen kan arbejde i teams samt bidrage til løsning af produktionsmæssige opgaver. 2) Lærlingen kan udvise kreativitet, nysgerrighed og evne til at lære og tage ansvar, med særlig opmærksomhed på iværksætteri og innovation i bager- og konditorbranchen. 3) Lærlingen kan vælge materialer, arbejdsmetoder og værktøj med henblik på at minimere ressourceforbrug og reducere fødevarespild. 4) Lærlingen kan selvstændigt producere rørte og piskede produkter til kager, halvfabrikata samt indlægs- og fyldningsmasser. 5) Lærlingen kan selvstændigt producere mad- og småbrød, og assistere ved produktion og færdiggørelse af rullede produkter. 6) Lærlingen kan overholde og implementere gældende hygiejne-, egenkontrols- og sikkerhedsforskrifter, samt betjene og vedligeholde maskiner, til fremstilling af bager- og konditoriprodukter. 7) Lærlingen kan erkende egne lærings- og motivationsmæssige styrker og svagheder som grundlag for livslang læring. 8) Lærlingen kan udarbejde produktkalkulationer, prisfastsætte medgåede driftsomkostninger og under vejledning udarbejde basale regnskaber under anvendelse af it. 9) Lærlingen kan inddrage de i tiden tilgængelige it- og AI-teknologier i arbejdet med produktudvikling, produktbeskrivelser og promovering på SoMe-platforme. 10) Lærlingen kan rådgive salgspersonale med fokus på bæredygtig emballage, opbevaring og salg, samt overholde gældende hygiejne- og mærkningsregler. 11) Lærlingen kan producere bager- og konditorprodukter med hensyntagen til virksomheders og kunders krav til ernæring, fødevaresikkerhed, arbejdsmiljø, bæredygtighed, egenkontrol og APV. 12) Lærlingen har indsigt i lovgivningsmæssige krav ved opstart af egen virksomhed, og er opdateret på nyeste teknologier og metoder inden for faget. 13) Lærlingen er i stand til at udvikle og kreere produkter i tråd med forbrugerønsker, og tilpasse til særlige mærkedage og events. 14) Lærlingen kan planlægge, producere og dekorere et sortiment af rullede deje med anvendelse af køle- og fryseteknikker, herunder med kendskab til energiforbrug. 15) Lærlingen kan planlægge, producere og kvalitetsvurdere et bredt bagerisortiment, sortiment af madbrød, små brødtyper, traditionelle kagetyper og flerdagsbagværk, med fokus på traditionelle og bæredygtige ingredienser og produktionsmetoder. 16) Lærlingen kan fremstille piskede produkter til halvfabrikata. 17) Lærlingen kan selvstændigt fremstille traditionelle store og små kagetyper der indgår i et konditorsortiment, med blik for æstetik. 18) Lærlingen kan planlægge, producere og kvalitetsvurdere et sortiment af små og store kagetyper, festkager og desserter, som indgår i konditorsortiment, med fokus på traditionelle og bæredygtige ingredienser og produktionsmetoder. 19) Lærlingen kan planlægge, producere, anrette og præsentere et sortiment inden for fest- og bryllupskager, med kendskab til traditionelle materialer. Herunder forarbejdning af ægte chokolade, karamel og marcipan. 20) Lærlingen kan produktudvikle, justere, kvalitetsvurdere og teste brød og brødrecepter med inddragelse af innovative og bæredygtige tilgange. 21) Lærlingen kan anvende Lean i forbindelse med procesoptimering, drift og planlægning i en produktion. 22) Lærlingen kan planlægge og identificere optimeringsmuligheder for produktionen med inddragelse af bæredygtige metoder. 23) Lærlingen kan planlægge og producere et bredt sortiment af små og store hvede- og rugbrødtyper, traditionelle kagetyper og flerdagsbagværk, i stordriftsproduktioner. Stk. 2. Kompetencemålene i stk. 1, nr. 1-13, gælder for trin 1 og alle specialer på trin 2. Kompetencemålene i stk. 1, nr. 14-16, gælder for specialet håndværksbager. Kompetencemålene i stk. 1, nr. 16-19, gælder for specialet konditor. Kompetencemålene i stk. 1, nr. 20-23, gælder for specialet detailbager. Stk. 3. I eux-forløb skal følgende fag gennemføres ud over de i stk. 2 fastsatte mål: 1) Dansk på A-niveau fra uddannelsen til teknisk studentereksamen, dog med undervisningstiden 175 timer svarende til 7 uger. 2) Engelsk på B-niveau fra uddannelsen til teknisk studentereksamen, dog med undervisningstiden 130 timer svarende til 5,2 uger. 3) Matematik på B-niveau fra uddannelsen til teknisk studentereksamen, dog med undervisningstiden 140 timer svarende til 5,6 uger. 4) Fysik på B-niveau fra uddannelsen til teknisk studentereksamen, dog med undervisningstiden 105 timer svarende til 4,2 uger. 5) Kemi på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger. 6) Teknikfag på B-niveau, proces, levnedsmiddel og sundhed, jf. læreplanen udviklet til brug for tekniske eux-forløb, dog med undervisningstiden 100 timer svarende til 4 uger. 7) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 20 timer og fordybelsestiden 30 timer svarende til 2 uger. 8) Valgfag i form af et fag på C-niveau med undervisningstiden 75 timer svarende til 3 uger, og et løft af niveau i et fag med undervisningstiden 125 timer svarende til 5 uger. Stk. 4. Skolen skal som valgfag mindst udbyde følgende: 1) Matematik på A-niveau. 2) Teknologi på B-niveau. 3) Teknologi på C-niveau. Stk. 5. Fordybelsestiden fordeles af skolen med passende inddragelse af de principper for fordeling af fordybelsestid, som fremgår af reglerne om de gymnasiale uddannelser. Dele af fordybelsestiden kan afvikles i forbindelse med fag i grundforløbet.",
      "valid_from": "2024-02-19",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2024-02-19",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skolen afholder følgende afsluttende prøver: 1) I uddannelsens trin 1, bagværker, som en del af den sidste skoleperiode. Prøven udgør en fagprøve, og består af et praktisk orienteret projekt og en mundtlig prøve. Prøven løses inden for en varighed af 0,5 uge, heraf afsættes 1 dag til den praktiske del af projektet. Den mundtlige prøve varer 20 minutter. Trinprøven aflægges af alle lærlinge, uanset om lærlingene fortsætter til næste trin, dog ikke af lærlinge, der gennemfører uddannelsen som et eux-forløb. Til prøven medvirker en censor, der udpeges af skolen. Lærlingens præstation bedømmes med en karakter, der er udtryk for en samlet vurdering af projektet og den mundtlige eksamination. Prøven bedømmes efter 7-trinskalaen. 2) I uddannelsens trin 2, specialerne håndværksbager, detailbager henholdsvis konditor, som en del af den sidste skoleperiode i specialerne. Prøven er en teoretisk, skriftlig prøve, der tager udgangspunkt i skoleundervisningen. Prøven skal afdække lærlingens opnåede teoretiske kompetencer inden for uddannelsen. Opgaven stilles af skolen i samråd med en opgavekommission, der er nedsat af det faglige udvalg. Prøven bedømmes efter 7-trinskalaen. Stk. 2. Grundelementer for prøven, der aflægges efter stk. 1, nr. 1, er følgende: 1) Mål og krav, hvorefter lærlingen skal demonstrere opnåede kompetencer inden for uddannelsens trin 1, med udgangspunkt i de uddannelsesspecifikke fag. 2) Eksaminationsgrundlag, som tager udgangspunkt i det praktisk orienteret projekt. 3) Bedømmelsesgrundlaget, som udgør lærlingens individuelle og samlede præstation i udførelse af projektopgaven og den mundtlige prøve. 4) Bedømmelseskriterier, som danner baggrund for en helhedsvurdering af målopfyldelsen. Skolen fastsætter nærmere bedømmelseskriterier. De lokalt fastsatte bedømmelseskriterier skal fremgå af skolens lokale undervisningsplan. Lærlingens præstation bedømmes på følgende generelle kriterier: a) Planlægning og prisfastsættelse. b) Valg af tilberedningsmetoder. c) Kreativitet og faglighed. d) Hygiejne og omgang med råvarer. Stk. 3. Grundelementer for prøven, der aflægges efter stk. 1, nr. 2, er følgende: 1) Mål og krav, hvorefter lærlingen skal demonstrere opnåede teoretiske kompetencer inden for uddannelsens uddannelsesspecifikke fag. 2) Eksaminationsgrundlag, som tager udgangspunkt i den teoretisk skriftlige prøve. 3) Bedømmelsesgrundlaget, som udgør lærlingens individuelle og samlede præstation i udførelse af den teoretisk skriftlige prøve. 4) Bedømmelseskriterier, som danner baggrund for en helhedsvurdering af målopfyldelsen. Skolen fastsætter nærmere bedømmelseskriterier. De lokalt fastsatte bedømmelseskriterier skal fremgå af skolens lokale undervisningsplan. Lærlingens præstation bedømmes på følgende generelle kriterier: a) Kendskab til råvarer. b) Kendskab til omregning og dosering af råvarer. c) Kendskab til arbejdsmiljø. d) Kendskab til udstyr og værktøj. Stk. 4. For at der kan udstedes skolebevis, skal lærlingen have opnået mindst karakteren 02 i alle grundfag og i hvert enkelt af de uddannelsesspecifikke fag i hovedforløbet. Eventuelle fag, hvor der ikke gives karakter, skal være gennemført efter reglerne om faget. Endvidere skal prøven efter § 6, stk. 1, være bestået. For lærlinge, der afslutter uddannelsen med et speciale, skal den skriftlige prøve efter § 6, stk. 2, endvidere være bestået. For arbejdsmarkedsuddannelser, som indgår i uddannelsen, anvendes bedømmelsen \"Bestået/Ikke bestået\". Ved afslutning af uddannelsen med trin 1 udsteder skolen et uddannelsesbevis.",
      "valid_from": "2024-02-19",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I uddannelsens trin 2, specialerne håndværksbager, detailbager henholdsvis konditor, afholder det faglige udvalg en afsluttende prøve efter afslutningen af sidste skoleperiode. Prøven udgør en svendeprøve. Prøven skal afdække lærlingens opnåede kompetencer inden for uddannelsen. Prøven bedømmes efter 7-trinskalaen. Det er en betingelse for at deltage i svendeprøven, at der er udstedt skolebevis, jf. § 6 stk. 4. Oplæringsvirksomheden indstiller lærlingen til svendeprøve ved fremsendelse af erklæring om oplæring til det faglige udvalg. Det faglige udvalg fastsætter nærmere retningslinjer for prøvens afholdelse. Stk. 2. Prøven består af praktiske delopgaver, som det faglige udvalg sammensætter med udgangspunkt i kompetencemålene for det pågældende speciale. Prøven er individuel. Opgaven tildeles ved lodtrækning og bedømmes enkeltvist. Stk. 3. Grundelementer for prøven er følgende: 1) Mål og krav, hvorefter lærlingen skal demonstrere opnåede kompetencer inden for uddannelsen og pågældende speciale. 2) Eksaminationsgrundlag, som tager udgangspunkt i den udleverede opgave og lærlingens skriftlige produktionsredegørelse. 3) Bedømmelsesgrundlaget, som udgør lærlingens individuelle og samlede præstation i udførelse af de praktiske delopgaver og det fremstillede produkt. 4) Bedømmelseskriterier, som danner baggrund for en helhedsvurdering af målopfyldelsen. Det faglige udvalg fastsætter nærmere bedømmelseskriterier. Lærlingens præstation bedømmes på følgende generelle kriterier: a) Detailbager: i) Planlægning og produktion. ii) Produktudvikling. iii) Hygiejne. iv) Varekendskab. b) Håndværksbager: i) Planlægning og produktion. ii) Produktudvikling. iii) Hygiejne. iv) Varekendskab. c) Konditor: i) Planlægning og produktion. ii) Produktudvikling. iii) Hygiejne. iv) Varekendskab. Stk. 4. Prøven bedømmes af to skuemestre, der hver afgiver én karakter. Højst tre delopgaver kan af hver skuemester være bedømt med en karakter under 02. Den endelige karakter for prøven er gennemsnittet af skuemesterenes karakter og skal være mindst 02 for, at prøven er bestået. Stk. 5. Hvis lærlingen ikke består svendeprøven, skal det faglige udvalg tilbyde en ny svendeprøve, eventuelt efter supplerende oplæring. Stk. 6. Ved afslutning med trin 2 udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen. For lærlinge, der afslutter uddannelsens specialer detailbager, håndværksbager og konditor, kan det faglige udvalg påtegne svendebrevet om tildelt udmærkelse med betegnelserne \"Bestået\", \"Bestået med ros\", bronze-, sølv- eller guldmedalje. Stk. 7. Klager i forbindelse med en svendeprøve kan indgives til det faglige udvalg inden 2 uger efter, at karakteren er meddelt den pågældende. Lærlingen skal orienteres om klagefristen. §§ 39-42 i bekendtgørelse om prøver og eksamen i erhvervsrettede uddannelser finder tilsvarende anvendelse for det faglige udvalgs afgørelser.",
      "valid_from": "2024-02-19",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2024-02-19",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. august 2024. Stk. 2. Bekendtgørelse nr. 223 af 2. marts 2023 om erhvervsuddannelsen til bager og konditor ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For sådanne elever eller lærlinge finder de hidtil gældende regler i bekendtgørelse nr. 223 af 2. marts 2023 om erhvervsuddannelsen til bager og konditor anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2024-02-19",
      "valid_to": null
    }
  ],
  "definitions": []
}
