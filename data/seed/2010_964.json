{
  "id": "2010:964",
  "type": "statute",
  "title": "Bekendtgørelse for Færøerne om puljepension og andre skattebegunstigede opsparingsformer m.v.",
  "short_name": "BEK H#LOKDOK04",
  "status": "in_force",
  "issued_date": "2010-08-11",
  "url": "https://www.retsinformation.dk/eli/lta/2010/964/xml",
  "description": "Retsinformation source. DocumentId=AU004114; AccessionNumber=B20100096405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på skattebegunstigede opsparingsformer (kapitalpension og ratepension)."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) 29 Kapitalandel: 327 29 Andel i aktieselskaber (aktier), anpartsselskaber (anparter) samt i andre virksomheders egenkapital, jf. § 5, stk. 4, i lov om finansiel virksomhed, som sat i kraft for Færøerne ved kongelig anordning. 327 2) 29 Unoteret kapitalandel: 327 29 En kapitalandel, der ikke handles på et reguleret marked. 327 SchultzColumns: 29 327; 0 0 0 left 356"
    },
    {
      "provision_ref": "3:3",
      "chapter": "3",
      "section": "3",
      "content": "§ 3. For hver enkelt pulje skal der udarbejdes skriftlige retningslinier for administrationen. Retningslinierne skal være godkendt af pengeinstituttets direktion. Stk. 2. Retningslinierne skal som minimum indeholde oplysninger om 1) investeringsstrategi og risikoeksponering, herunder pengeinstituttets adgang til at foretage ændringer heri, 2) samtlige omkostninger og handelsvilkår, herunder administrationsgebyr, afregningskurs i forhold til markedskursen, kurtage, andre handels- og depotomkostninger og regler for beregning af rente af kontantindestående, 3) hvornår afkast tilskrives, og 4) hvordan puljens resultat og afkastet til kunderne beregnes."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Pengeinstituttet skal udfærdige en investeringsinstruks, hvori investeringsrammer for den enkelte pulje fastlægges. Der skal fastsættes rammer for investering for hver af de i § 12, stk. 1 og 10, angivne aktiver, som puljen må investere i."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Pengeinstituttet skal udfærdige skriftlige forretningsgange for forvaltningen af puljeaktiver, herunder fastlægge hvem, der er bemyndiget til at handle med puljeaktiverne. Forretningsgangene skal blandt andet sikre, at handel med puljeaktiver holdes adskilt fra handel med andre aktiver. Endvidere skal den person, der har foretaget en handel for puljen, kunne identificeres."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Ved oprettelse af en pulje skal kunden skriftligt informeres om de generelle regler for puljeordningen. Det skal herunder oplyses, 1) at puljeaktiverne tilhører pengeinstituttet, 2) at afkastet baseres på en beregning af de bagvedliggende aktiver og derfor kan være både positivt og negativt, samt 3) i hvilket omfang aktiverne er skattepligtige efter lagtingslov »um skatt av rentutryggingum v.m.« (beskatning af renteforsikringer m.m.). Stk. 2. Pengeinstituttet skal ved oprettelsen udlevere et eksemplar af de i henhold til § 3, stk. 1, udfærdigede retningslinier. Kunden skal endvidere skriftligt informeres om, fra hvilken dato kunden betragtes som indtrådt i puljen, samt om ophør, vilkårene for udtræden og overflytning til individuelt depot, anden pulje i pengeinstituttet eller overflytning til andet pengeinstitut, forsikringsselskab eller pensionskasse. Endelig skal kunden informeres om de opnåede procentvise afkast for de enkelte puljer for de forløbne kvartaler i det indeværende år, jf. § 7, samt det procentvise afkast for de foregående 3 år. Stk. 3. Ved ændringer af de i § 3, stk. 2, angivne oplysninger skal pengeinstituttet til samtlige puljekunder fremsende et eksemplar af retningsliniernes fuldstændige nye affattelse til samtlige puljekunder. Ændringerne skal gennemføres med et passende varsel."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Pengeinstituttet skal mindst én gang hvert kvartal oplyse kunden følgende om afkastet for hver enkelt pulje: 1) Det procentvise samlede afkast. 2) Det procentvise skattefrie afkast. 3) Det procentvise afkast, der er skattepligtigt efter lagtingslov »um skatt av rentutryggingum v.m.« (beskatning af renteforsikringer m.m.). Stk. 2. Aktivsammensætningen skal ultimo perioden oplyses fordelt på: 1) Obligationer. 2) Indeksobligationer. 3) Aktier. 4) Andele i investeringsforeninger og specialforeninger. 5) Øvrige puljeaktiver. 6) Kontant indestående. Stk. 3. Fordelingen skal oplyses i kroner, tusinde kroner eller mio. kr."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ved årets udgang skal pengeinstituttet ud over de i § 7, stk. 1, angivne oplysninger for hver pulje oplyse kunden om: 1) Årets renteindtægter og udbytter fordelt på de i § 7 angivne aktivposter. 2) Årets kursregulering fordelt på værdipapirkategorier. 3) Kursregulering af valuta. 4) Omkostninger, der er afholdt af puljen, herunder omkostninger i form af kursskæringer og lignende. 5) Puljens samlede resultat. Stk. 2. Ved årets udgang skal der ud over de i § 7, stk. 2, angivne oplysninger mindst oplyses følgende: 1) Den gennemsnitlige beholdning (opgjort dag til dag) af de enkelte aktivtyper. 2) Renterisiko på obligationsbeholdningen (f.eks. udtrykt ved ændringer i værdien ved en renteændring på 1 procentpoint). 3) Aktiebeholdningen fordelt på lande og brancher. 4) Andele i investeringsforeninger og specialforeninger fordelt på afdelinger. Stk. 3. Pengeinstituttet skal ultimo hvert år for hver pulje oplyse om det opnåede procentvise afkast for det forløbne år samt det procentvise afkast for de foregående 3 år."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ved udgangen af hvert år skal kunden modtage oplysninger om fordelingen af henholdsvis noterede kapitalandele og unoterede kapitalandele, jf. § 2, nr. 2-3, i kundens særskilte depoter."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ved udgangen af hvert år skal hver kunde modtage oplysninger om det samlede afkast af sine puljeinvesteringer i pengeinstituttet. Hver kunde skal endvidere modtage oplysninger om størrelsen af de administrationsomkostninger, der alene er afholdt af den enkelte kunde. Det herefter fremkomne nominelle afkast skal ligeledes oplyses for kunden tillige med det hertil svarende procentvise afkast af opsparingskontoens gennemsnitlige indestående. Stk. 2. Ved beregning af det procentvise afkast, skal der tages udgangspunkt i opsparingskontoens gennemsnitlige indestående opgjort dag til dag."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved årets udløb skal de i §§ 7-10 angivne oplysninger tilsendes kunden vederlagsfrit. Samtidig skal de i §§ 7-8 angivne oplysninger foreligge i pengeinstituttets filialer og på begæring udleveres vederlagsfrit. Stk. 2. De kvartalsvise oplysninger, jf. § 7, kan afgives ved fremlæggelse i pengeinstituttets filialer. Kunderne skal dog tilbydes at få oplysningerne tilsendt. Omkostningerne ved fremsendelsen kan pålægges den enkelte kunde. Endelig skal oplysningerne på begæring udleveres vederlagsfrit. Stk. 3. De i stk. 1 og 2 omhandlede oplysninger skal afgives senest 8 uger efter en periodes udløb. Stk. 4. Det kan aftales med kunden, at informationerne i § 6, stk. 2, samt §§ 7-9 kan videregives på andet varigt medium end papir."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Opsparingen i den enkelte ordning skal anbringes på en eller flere af følgende måder: 1) Som indestående på en kontantforrentet indlånskonto. 2) I a) statsobligationer, b) realkreditobligationer og obligationer udstedt af Danmarks Skibskreditfond, c) indeksobligationer, d) skatkammerbeviser, e) erhvervsobligationer garanteret af den danske stat, et andet land inden for Den Europæiske Union eller af et land, som Unionen har indgået aftale med på det finansielle område, samt f) obligationer udstedt eller garanteret af danske regioner, danske kommuner, Grønlands selvstyre, Færøernes hjemmestyre, eller regionale og lokale myndigheder i andre lande inden for Den Europæiske Union eller lande, som Unionen har indgået aftale med på det finansielle område, og hvor de kompetente myndigheder har givet nulvægt. 3) I aktier, konvertible obligationer, erhvervsobligationer samt i tegningsretter knyttet til aktier, der allerede indgår i opsparingen, 4) I andele i investeringsforeninger og specialforeninger, jf. § 1, stk. 1, nr. 1 og 2, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning, dog er erhvervsudviklingsforeninger omfattet af nr. 8. 5) I andele i investeringsinstitutter med vedtægtsmæssigt hjemsted på Færøerne eller i et land inden for Den Europæiske Union eller i et land, som Unionen har indgået aftale med på det finansielle område i medfør af Rådets direktiv 85/611/EØF (UCITS-direktivet), jf. bilag 2, og hvor hjemlandet har indgået aftale med Færøerne om, at færøske foreninger har tilsvarende rettigheder i vedkommende hjemland, jf. § 11, stk. 1 i lov om investeringsforeninger og specialforeninger samt andre kollektive investeringsordninger mv., som sat i kraft for Færøerne ved kongelig anordning. 6) I andele i udenlandske investeringsinstitutter, som er godkendt i et land inden for Den Europæiske Union eller i et land, som Unionen har indgået aftale med på det finansielle område, og som ikke er omfattet af Rådets direktiv 85/611/EØF (UCITS-direktivet), jf. bilag 2, samt udenlandske investeringsinstitutter, der er godkendt i et land uden for den Europæiske Union, eller et land som Unionen ikke har indgået aftale med på det finansielle område. Det kræves i begge tilfælde, at Finanstilsynet har godkendt investeringsinstituttets markedsføring her i landet, jf. § 16, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. 7) I sparekassers beviser for garantikapital og andelskassers beviser for andelskapital, såfremt beviserne ifølge sparekassens eller andelskassens vedtægter er omsættelige. 8) I andele i erhvervsudviklingsforeninger, jf. § 1, stk. 1, nr. 2, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. 9) I hedgeforeninger som er godkendt i medfør af § 114 a, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. 10) I kapitalandele der handles på alternative markedspladser. 11) I værdipapirer som efter Finanstilsynets afgørelse kan sidestilles med de under nr. 1-9 nævnte aktiver. Stk. 2. Rate- og kapitalpensioner i særskilte depoter kan placeres i unoterede kapitalandele, jf. § 2 nr. 2, i aktieselskaber, anpartsselskaber, selskaber optaget på listen i artikel 1 i Europa-Parlamentets og Rådets direktiv 2009/101/EF, jf. bilag 3, der ikke er omfattet af stk. 1, nr. 10, kommanditselskaber og selskaber med en tilsvarende juridisk form på Færøerne, i et land inden for Den Europæiske Union eller i et land, som Unionen har indgået aftale med på det finansielle område, under følgende betingelser: 1) At kunden som minimum investerer 100.000 kr. i unoterede kapitalandele i hvert enkelt selskab. Ved investering i kommanditselskaber og kommanditaktieselskaber er det den faktiske indbetaling til selskabet, der er afgørende. 2) At værdien af de unoterede kapitalandele på investeringstidspunktet højst udgør 20 pct. af den del af kundens opsparing i samme pengeinstitut placeret på kontantforrentede indlånskonti, i puljer eller i særskilte depoter, der ligger under 2 mio. kr. 3) At værdien af de unoterede kapitalandele på investeringstidspunktet højst udgør 50 pct. af den del af kundens samlede opsparing i samme pengeinstitut placeret på kontantforrentede indlånskonti, i puljer eller i særskilte depoter, der ligger mellem 2 og 4 mio. kr. 4) At værdien af de unoterede kapitalandele på investeringstidspunktet højst udgør 75 pct. af den del af kundens samlede opsparing i samme pengeinstitut på kontantforrentede indlånskonti, i puljer eller i særskilte depoter, der ligger over 4 mio. kr. 5) At kommanditselskabet og kommanditaktieselskabet udelukkende investerer i aktivtyper omfattet af stk. 1, nr. 1, 2, 4-9, og unoterede kapitalandele, jf. stk. 5. Stk. 3. For kommanditselskabet og kommanditaktieselskabet gælder desuden, at der kan investeres i kommanditselskaber og kommanditaktieselskaber, der udelukkende investerer i aktivtyper efter stk. 2, nr. 5. Stk. 4. Ved beregningen af, hvor meget pensionsopspareren kan placere i forhold til placeringsgrænserne i stk. 2, nr. 2-4, skal det beløb, pensionsopspareren hæfter med over for kommanditselskabet eller kommanditaktieselskabet, indgå. Stk. 5. Forud for investeringen i unoterede kapitalandele kan pengeinstituttet fra kunden betinge sig en erklæring, hvoraf det fremgår, at kunden er klar over de risici, der er forbundet med investeringen Stk. 6. Pengeinstituttet skal sende en meddelelse til det unoterede selskab, kommanditselskabet eller kommanditaktieselskabet, hvoraf det fremgår, at alle fremtidige betalinger, herunder udbytte og provenu fra afståelse skal ske til depotet, samt at pensionsopspareren kun kan disponere over kapitalandelene ved afståelse. Pensionsopspareren skal give pengeinstituttet samtykke til, at pengeinstituttet kan sende meddelelsen. Stk. 7. En pensionsopsparer, der deltager som komplementar i et kommanditselskab eller kommanditaktieselskab, kan ikke placere sin pensionsopsparing i kommanditselskabet eller kommanditaktieselskabet. Stk. 8. Kunden må ikke eje 25 pct. eller mere af kapitalen i det unoterede selskab m.v. Ved afgørelsen af, om kunden ejer 25 pct. eller mere af kapitalen i selskabet medregnes både kapitalandele, som kunden ejer uden for rate- og kapitalpensionerne i særskilte depoter, og kommanditistens hæftelse over for kommanditselskabet m.v. Herudover finder § 13, stk. 2-5 i lagtingslov »um skatting av kapitalvinningi« (beskatning af kapitalafkast) tilsvarende anvendelse ved opgørelsen af kundens ejerandel i selskabet. Stk. 9. Det er kundens forpligtelse at oplyse pengeinstituttet om værdien af unoterede kapitalandele til brug for beskatning efter lagtingslov »um skatt av rentutryggingum v.m.« (beskatning af renteforsikringer m.m.). Stk. 10. Puljer kan efter bestemmelserne i kapitel 6-10 anvende afledte finansielle instrumenter. Særskilte depoter kan anvende afledte finansielle instrumenter efter bestemmelserne i kapitel 10. Stk. 11. De i stk. 1, nr. 2 og 3, nævnte aktiver skal handles på et reguleret marked. Befinder markedet sig i et land inden for Den Europæiske Union eller i et land, som Unionen har indgået aftale med på det finansielle område, skal markedet være optaget på listen nævnt i artikel 47 i direktiv 2004/39/EF om markeder for finansielle instrumenter, jf. bilag 4. Befinder markedet sig hverken i et EU-land, eller i et land, som Unionen har indgået aftale med på det finansielle område, skal markedet være medlem af World Federation of Exchanges (WFE). Finanstilsynet kan beslutte at godkende andre markeder, jf. § 87, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. Opsparingen kan endvidere anbringes i nyemitterede værdipapirer, såfremt der i emissionsbestemmelserne gives tilsagn om, at der vil blive fremsat begæring om optagelse til notering på et marked som nævnt i 1.-4. pkt. Såfremt der ikke et år fra emissionen er opnået tilladelse til optagelse til notering, skal værdipapirerne afhændes straks. Opsparingen kan endvidere anbringes i unoterede kapitalandele, hvor der er anmodet om notering på et marked som nævnt i 1.-4. pkt. Sker noteringen ikke inden for 1 år, skal reglerne for unoterede kapitalandele iagttages. Stk. 12. En kapitalandel betegnes som noteret, når den er optaget til notering på en fondsbørs. Stk. 13. Opsparing kan ikke anbringes i aktier, kapitalandele omfattet af stk. 1, nr. 10, og stk. 2, tegningsretter eller aktieretter til aktier i selskaber, der har som formål eller som et af sine formål at give brugsrettigheder, rabatter eller lignende rettigheder i selskabet. Dette gælder dog ikke, hvis rettigheden først kan udnyttes efter ophævelses-/frigivelsestidspunktet eller er omfattet af indberetningspligten i § 120 b i lagtingslov »um landsskatt og kommunuskatt« (landsskat og kommuneskat). Stk. 14. Anvendes midler i særskilte depoter til anbringelse i de i stk. 1, nr. 3, 6-7, 9 og 10 nævnte aktiver, må værdien af værdipapirer udstedt af en enkelt emittent ikke overstige 20 pct. af kundens samlede opsparing i samme pengeinstitut placeret på kontantforrentede indlånskonti samt i særskilte depoter. Op til 20 pct. af kundens opsparing i særskilte depoter kan anbringes i de i stk. 1, nr. 8, nævnte aktiver. Et beløb svarende til det efter lagtingslov »um skatt av rentutryggingum v.m.« (beskatning af renteforsikringer m.m.) maksimale, tilladte årlige indskud på en kapitalpensionsordning kan dog altid anbringes i værdipapirer omfattet af stk. 1, nr. 3 og 5-10. Stk. 15. Pengeinstituttet skal påse, at reglerne om anbringelse af midler i særskilt depot, jf. stk. 1, 2, 10, 11, og 14, er overholdt."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. En pulje kan anvende afledte finansielle instrumenter samt udføre værdipapirudlån til risikoafdækning og porteføljepleje, såfremt anvendelsen af de afledte finansielle instrumenter opfylder bestemmelserne i §§ 14-22."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Ved afledte finansielle instrumenter forstås i denne bekendtgørelse finansielle instrumenter, hvis værdi afhænger af værdien på et underliggende aktiv eller finansielt instrument, herunder værdipapirer, indeks og renter. Stk. 2. De afledte finansielle instrumenter skal være baseret på fremmed valuta, renter eller værdipapirer, herunder værdipapirindeks, der kan indgå i en puljes formue. Stk. 3. Ved værdipapirudlån forstås udlån af værdipapirer mod senere tilbagelevering af værdipapiret eller et identisk værdipapir, for hvilket der ydes et vederlag, men som ikke involverer overførsel af likviditet fra låntager til långiver. Udførelse af værdipapirudlån skal ske under iagttagelse af bestemmelserne i § 22."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Ved en nettoposition i et værdipapir eller værdipapirindeks forstås forskellen mellem summen af kursværdien af de lange positioner og summen af kursværdien af de korte positioner. Ved opgørelsen af nettopositionen, der knytter sig til afledte finansielle instrumenter, foretages opgørelsen for hvert underliggende værdipapir eller værdipapirindeks. Ved en lang position forstås en position, der giver en gevinst ved en kursstigning eller et rentefald for det pågældende værdipapir eller værdipapirindeks. Ved en kort position forstås en position, der giver et tab ved en kursstigning eller et rentefald for det pågældende værdipapir eller værdipapirindeks. Stk. 2. Ved en nettoposition i en fremmed valuta forstås forskellen mellem summen af de lange positioner og summen af de korte positioner i den pågældende valuta. Ved en lang position i en valuta forstås en position, der giver en gevinst ved en stigning i kursen på den pågældende valuta opgjort i danske kroner. Ved en kort position i en valuta forstås en position, der giver et tab ved en stigning i kursen på den pågældende valuta opgjort i danske kroner. Ved opgørelsen af lange og korte positioner medtages alle mellemværender i valutaen, hvor puljen selv bærer valutakursrisikoen. Stk. 3. Ved opgørelsen af positionen i de underliggende aktiver, der knytter sig til afledte finansielle instrumenter, hvori der indgår et optionselement, multipliceres kursværdien af det underliggende aktiv med optionens delta."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ved et syntetisk pengemarkedsindskud forstås en beholdning af værdipapirer, der er kombineret med afledte finansielle instrumenter baseret på de pågældende værdipapirer, således at beholdningen modsvares af en tilsvarende kort position i de afledte finansielle instrumenters underliggende aktiver."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. En pulje kan anvende afledte finansielle instrumenter baseret på aktier eller aktieindeks, såfremt de afledte finansielle instrumenter er på dækket basis. Stk. 2. Afledte finansielle instrumenter baseret på en given aktie er på dækket basis, såfremt de ikke forøger puljens tab ved reduktion i værdien af den pågældende aktie, og såfremt de ikke medfører, at puljen samlet opnår en kort nettoposition i aktien. Stk. 3. Afledte finansielle instrumenter baseret på et aktieindeks er på dækket basis, såfremt 1) en del af puljens aktiebeholdning består af aktier, der noteres på samme fondsbørs eller handles på samme marked som aktierne i indekset, 2) puljen ikke har anvendt andre afledte finansielle instrumenter, der er dækket af aktier i denne del af beholdningen, 3) de afledte finansielle instrumenter med stor sandsynlighed ikke forøger puljens tab ved reduktion i værdien af den pågældende aktiebeholdning, og 4) de afledte finansielle instrumenter med stor sandsynlighed ikke medfører, at puljen ved en stigning i værdien af den pågældende aktiebeholdning kan få et nettotab på beholdning og instrumenter."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. En pulje kan ud over det i § 17 angivne anvende afledte finansielle instrumenter baseret på aktier eller aktieindeks, såfremt puljen holder en likviditetsbeholdning svarende til nettopositionen i de underliggende aktier eller aktieindeks, jf. dog stk. 4. Til likviditetsbeholdningen medregnes i denne forbindelse indeståender på anfordring eller med en opsigelse på ikke over en måned i pengeinstitutter, indbetalt margin hos pengeinstitutter, fondsmæglerselskaber, fondsbørser og clearingcentraler samt værdipapirer, som fremgår af § 87, stk. 4, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning, og som er variabelt forrentede eller har en restløbetid på ikke over 6 måneder. Endvidere medregnes beløb, der forfalder indenfor 3 måneder i form af udtrukne obligationer, renter og deklarerede udbytter. Endvidere medregnes syntetiske pengemarkedsindskud. Stk. 2. En pulje kan endvidere anvende afledte finansielle instrumenter baseret på aktier eller aktieindeks, såfremt puljen for hvert enkelt afledt finansielt instrument eller for en kombination af disse, hvis der anvendes flere afledte finansielle instrumenter med samme restløbetid, holder en beholdning af fastforrentede værdipapirer, som fremgår af § 87, stk. 4, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning, svarende til nettopositionen i de underliggende aktier eller aktieindeks, og såfremt værdipapirernes restløbetid ikke overstiger restløbetiden på det eller de pågældende afledte finansielle instrumenter, jf. dog stk. 4. Stk. 3. En pulje kan ud over det i stk. 1 og 2 angivne erhverve warrants, hvis dette sker i forbindelse med erhvervelsen af de obligationer, de ved udstedelsen var knyttet til. Stk. 4. En pulje kan ikke anvende afledte finansielle instrumenter således, at puljen samlet opnår en kort nettoposition i nogen aktie eller i noget aktieindeks."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. En pulje kan anvende afledte finansielle instrumenter baseret på obligationer, såfremt de afledte finansielle instrumenter er på dækket basis. Stk. 2. Afledte finansielle instrumenter baseret på en given obligation er på dækket basis, såfremt de ikke forøger puljens tab ved reduktion i værdien af den pågældende obligation, og såfremt de ikke medfører, at puljen samlet opnår en kort nettoposition i obligationen."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. En pulje kan ud over det i § 18 angivne anvende afledte finansielle instrumenter baseret på obligationer, obligationsindeks eller renter, såfremt det med stor sandsynlighed ikke forøger puljens samlede nettotab ved en rentestigning i forhold til det tab, som puljen alternativt kunne have fået ved direkte investering i obligationer i samme valuta, og såfremt det med stor sandsynlighed ikke medfører, at puljen kan få et nettotab på beholdninger og instrumenter ved et rentefald. Stk. 2. Den samlede kursværdi af de underliggende obligationer, som knytter sig til de efter bestemmelsen i stk. 1 anvendte afledte finansielle instrumenter, må til enhver tid højst udgøre 100 pct. af puljens formue. Stk. 3. Opgørelserne i stk. 1 foretages for hver valuta for sig og skal ske på basis af obligationernes varighed eller et andet mål for obligationernes renterisiko. Såfremt de afledte finansielle instrumenter indgår med et optionselement, anvendes optionens delta."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. En pulje kan anvende afledte finansielle instrumenter baseret på valuta, såfremt puljens nettoposition i hver fremmed valuta, jf. § 15, stk. 2, ikke adskiller sig fra en sådan position, puljen alternativt kunne have opnået ved direkte investering i værdipapirer i den pågældende valuta, og såfremt summen af puljens nettopositioner i fremmede valutaer ikke overstiger puljens formue."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Såfremt en pulje anvender afledte finansielle instrumenter eller udfører værdipapirudlån, skal puljens medkontrahent være et kreditinstitut, et fondsmæglerselskab, eller en clearingcentral i et land, der er medlem af OECD, eller handelen skal udføres på et marked, som er omfattet af § 12, stk. 11, 1.-4. pkt. Stk. 2. Udfører en pulje værdipapirudlån, skal pengeinstituttet endvidere sikre sig, at der foreligger tilstrækkelig garanti eller anden sikkerhed for de lånte værdipapirer og de øvrige forpligtelser, der følger af lånevilkårene."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Bestemmelserne i §§ 14-22 skal være opfyldt på ethvert tidspunkt i de afledte finansielle instrumenters løbetid."
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Et særskilt depot kan erhverve optioner og warrants baseret på fremmed valuta eller værdipapirer, der kan indgå i et særskilt depots formue. Et særskilt depot kan foretage op til fem investeringer i disse optioner og warrants pr. kalenderår. Værdien pr. investering må på investeringstidspunktet ikke overstige 2 pct. af summen af ordningens kontante indestående og depotets værdi opgjort i henhold til de for pengeinstitutter gældende regnskabsregler. Stk. 2. Et særskilt depot kan til enhver tid tilbagehandle erhvervede optioner og warrants, ligesom det kan lukke en position af erhvervede optioner ved at indgå en modgående identisk kontrakt. Stk. 3. Bestemmelserne i § 22 finder tilsvarende anvendelse."
    },
    {
      "provision_ref": "12:25",
      "chapter": "12",
      "section": "25",
      "content": "§ 25. De enkelte aktiver i en pulje tilhører det pengeinstitut, i hvilket en opsparer har foretaget sit indskud."
    },
    {
      "provision_ref": "12:26",
      "chapter": "12",
      "section": "26",
      "content": "§ 26. Til enhver opsparer oprettes en kontant indlånskonto, hvor alle indbetalinger og tilskrivninger af afkast såvel positivt som negativt indgår."
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Ved beregningen af kundens opsparing i et særskilt depot i henhold til § 12, stk. 14, foretages værdiansættelsen i henhold til de for pengeinstitutter gældende regnskabsregler. Stk. 2. Beløbsgrænsen i § 12, stk. 2, nr. 2-4 og stk. 13, skal iagttages på det tidspunkt, hvor investeringen foretages. Stk. 3. Et særskilt depot skal være placeret i samme institut som den tilhørende kontantkonto."
    },
    {
      "provision_ref": "13:28",
      "chapter": "13",
      "section": "28",
      "content": "§ 28. Puljernes aktiver skal holdes adskilt fra pengeinstituttets øvrige aktiver. Stk. 2. Puljernes fondsaktiver skal udgøre et selvstændigt depot i Værdipapircentralen. Stk. 3. Puljernes øvrige aktiver skal opbevares i et selvstændigt depot. Stk. 4. Puljernes udenlandske aktiver kan opbevares i udenlandske anerkendte depotsteder."
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Et særskilt depot må kun indeholde aktiver, der henhører under opsparingen. Stk. 2. Opbevaringen skal ske på pengeinstituttets almindelige vilkår for opbevaring af aktiver i depot."
    },
    {
      "provision_ref": "14:30",
      "chapter": "14",
      "section": "30",
      "content": "§ 30. Overtrædelse af bestemmelserne i §§ 3-10, § 11, stk. 1-3, § 12, stk. 1, 2, 4, 6-9 og 11-14, § 22, § 23, § 24, stk. 1 og §§ 26-29, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i 5. kapitel i den for Færøerne gældende straffelov."
    },
    {
      "provision_ref": "15:31",
      "chapter": "15",
      "section": "31",
      "content": "§ 31. Bekendtgørelsen træder i kraft den 1. september 2010. Stk. 2. Samtidig ophæves bekendtgørelse nr. 293 af 6. april 2006 for Færøerne om puljepension og andre skattebegunstigede opsparingsformer m.v."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på skattebegunstigede opsparingsformer (kapitalpension og ratepension).",
      "valid_from": "2010-08-11",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) 29 Kapitalandel: 327 29 Andel i aktieselskaber (aktier), anpartsselskaber (anparter) samt i andre virksomheders egenkapital, jf. § 5, stk. 4, i lov om finansiel virksomhed, som sat i kraft for Færøerne ved kongelig anordning. 327 2) 29 Unoteret kapitalandel: 327 29 En kapitalandel, der ikke handles på et reguleret marked. 327 SchultzColumns: 29 327; 0 0 0 left 356",
      "valid_from": "2010-08-11",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. For hver enkelt pulje skal der udarbejdes skriftlige retningslinier for administrationen. Retningslinierne skal være godkendt af pengeinstituttets direktion. Stk. 2. Retningslinierne skal som minimum indeholde oplysninger om 1) investeringsstrategi og risikoeksponering, herunder pengeinstituttets adgang til at foretage ændringer heri, 2) samtlige omkostninger og handelsvilkår, herunder administrationsgebyr, afregningskurs i forhold til markedskursen, kurtage, andre handels- og depotomkostninger og regler for beregning af rente af kontantindestående, 3) hvornår afkast tilskrives, og 4) hvordan puljens resultat og afkastet til kunderne beregnes.",
      "valid_from": "2010-08-11",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Pengeinstituttet skal udfærdige en investeringsinstruks, hvori investeringsrammer for den enkelte pulje fastlægges. Der skal fastsættes rammer for investering for hver af de i § 12, stk. 1 og 10, angivne aktiver, som puljen må investere i.",
      "valid_from": "2010-08-11",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Pengeinstituttet skal udfærdige skriftlige forretningsgange for forvaltningen af puljeaktiver, herunder fastlægge hvem, der er bemyndiget til at handle med puljeaktiverne. Forretningsgangene skal blandt andet sikre, at handel med puljeaktiver holdes adskilt fra handel med andre aktiver. Endvidere skal den person, der har foretaget en handel for puljen, kunne identificeres.",
      "valid_from": "2010-08-11",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Ved oprettelse af en pulje skal kunden skriftligt informeres om de generelle regler for puljeordningen. Det skal herunder oplyses, 1) at puljeaktiverne tilhører pengeinstituttet, 2) at afkastet baseres på en beregning af de bagvedliggende aktiver og derfor kan være både positivt og negativt, samt 3) i hvilket omfang aktiverne er skattepligtige efter lagtingslov »um skatt av rentutryggingum v.m.« (beskatning af renteforsikringer m.m.). Stk. 2. Pengeinstituttet skal ved oprettelsen udlevere et eksemplar af de i henhold til § 3, stk. 1, udfærdigede retningslinier. Kunden skal endvidere skriftligt informeres om, fra hvilken dato kunden betragtes som indtrådt i puljen, samt om ophør, vilkårene for udtræden og overflytning til individuelt depot, anden pulje i pengeinstituttet eller overflytning til andet pengeinstitut, forsikringsselskab eller pensionskasse. Endelig skal kunden informeres om de opnåede procentvise afkast for de enkelte puljer for de forløbne kvartaler i det indeværende år, jf. § 7, samt det procentvise afkast for de foregående 3 år. Stk. 3. Ved ændringer af de i § 3, stk. 2, angivne oplysninger skal pengeinstituttet til samtlige puljekunder fremsende et eksemplar af retningsliniernes fuldstændige nye affattelse til samtlige puljekunder. Ændringerne skal gennemføres med et passende varsel.",
      "valid_from": "2010-08-11",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Pengeinstituttet skal mindst én gang hvert kvartal oplyse kunden følgende om afkastet for hver enkelt pulje: 1) Det procentvise samlede afkast. 2) Det procentvise skattefrie afkast. 3) Det procentvise afkast, der er skattepligtigt efter lagtingslov »um skatt av rentutryggingum v.m.« (beskatning af renteforsikringer m.m.). Stk. 2. Aktivsammensætningen skal ultimo perioden oplyses fordelt på: 1) Obligationer. 2) Indeksobligationer. 3) Aktier. 4) Andele i investeringsforeninger og specialforeninger. 5) Øvrige puljeaktiver. 6) Kontant indestående. Stk. 3. Fordelingen skal oplyses i kroner, tusinde kroner eller mio. kr.",
      "valid_from": "2010-08-11",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Ved årets udgang skal pengeinstituttet ud over de i § 7, stk. 1, angivne oplysninger for hver pulje oplyse kunden om: 1) Årets renteindtægter og udbytter fordelt på de i § 7 angivne aktivposter. 2) Årets kursregulering fordelt på værdipapirkategorier. 3) Kursregulering af valuta. 4) Omkostninger, der er afholdt af puljen, herunder omkostninger i form af kursskæringer og lignende. 5) Puljens samlede resultat. Stk. 2. Ved årets udgang skal der ud over de i § 7, stk. 2, angivne oplysninger mindst oplyses følgende: 1) Den gennemsnitlige beholdning (opgjort dag til dag) af de enkelte aktivtyper. 2) Renterisiko på obligationsbeholdningen (f.eks. udtrykt ved ændringer i værdien ved en renteændring på 1 procentpoint). 3) Aktiebeholdningen fordelt på lande og brancher. 4) Andele i investeringsforeninger og specialforeninger fordelt på afdelinger. Stk. 3. Pengeinstituttet skal ultimo hvert år for hver pulje oplyse om det opnåede procentvise afkast for det forløbne år samt det procentvise afkast for de foregående 3 år.",
      "valid_from": "2010-08-11",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ved udgangen af hvert år skal kunden modtage oplysninger om fordelingen af henholdsvis noterede kapitalandele og unoterede kapitalandele, jf. § 2, nr. 2-3, i kundens særskilte depoter.",
      "valid_from": "2010-08-11",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Ved udgangen af hvert år skal hver kunde modtage oplysninger om det samlede afkast af sine puljeinvesteringer i pengeinstituttet. Hver kunde skal endvidere modtage oplysninger om størrelsen af de administrationsomkostninger, der alene er afholdt af den enkelte kunde. Det herefter fremkomne nominelle afkast skal ligeledes oplyses for kunden tillige med det hertil svarende procentvise afkast af opsparingskontoens gennemsnitlige indestående. Stk. 2. Ved beregning af det procentvise afkast, skal der tages udgangspunkt i opsparingskontoens gennemsnitlige indestående opgjort dag til dag.",
      "valid_from": "2010-08-11",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved årets udløb skal de i §§ 7-10 angivne oplysninger tilsendes kunden vederlagsfrit. Samtidig skal de i §§ 7-8 angivne oplysninger foreligge i pengeinstituttets filialer og på begæring udleveres vederlagsfrit. Stk. 2. De kvartalsvise oplysninger, jf. § 7, kan afgives ved fremlæggelse i pengeinstituttets filialer. Kunderne skal dog tilbydes at få oplysningerne tilsendt. Omkostningerne ved fremsendelsen kan pålægges den enkelte kunde. Endelig skal oplysningerne på begæring udleveres vederlagsfrit. Stk. 3. De i stk. 1 og 2 omhandlede oplysninger skal afgives senest 8 uger efter en periodes udløb. Stk. 4. Det kan aftales med kunden, at informationerne i § 6, stk. 2, samt §§ 7-9 kan videregives på andet varigt medium end papir.",
      "valid_from": "2010-08-11",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Opsparingen i den enkelte ordning skal anbringes på en eller flere af følgende måder: 1) Som indestående på en kontantforrentet indlånskonto. 2) I a) statsobligationer, b) realkreditobligationer og obligationer udstedt af Danmarks Skibskreditfond, c) indeksobligationer, d) skatkammerbeviser, e) erhvervsobligationer garanteret af den danske stat, et andet land inden for Den Europæiske Union eller af et land, som Unionen har indgået aftale med på det finansielle område, samt f) obligationer udstedt eller garanteret af danske regioner, danske kommuner, Grønlands selvstyre, Færøernes hjemmestyre, eller regionale og lokale myndigheder i andre lande inden for Den Europæiske Union eller lande, som Unionen har indgået aftale med på det finansielle område, og hvor de kompetente myndigheder har givet nulvægt. 3) I aktier, konvertible obligationer, erhvervsobligationer samt i tegningsretter knyttet til aktier, der allerede indgår i opsparingen, 4) I andele i investeringsforeninger og specialforeninger, jf. § 1, stk. 1, nr. 1 og 2, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning, dog er erhvervsudviklingsforeninger omfattet af nr. 8. 5) I andele i investeringsinstitutter med vedtægtsmæssigt hjemsted på Færøerne eller i et land inden for Den Europæiske Union eller i et land, som Unionen har indgået aftale med på det finansielle område i medfør af Rådets direktiv 85/611/EØF (UCITS-direktivet), jf. bilag 2, og hvor hjemlandet har indgået aftale med Færøerne om, at færøske foreninger har tilsvarende rettigheder i vedkommende hjemland, jf. § 11, stk. 1 i lov om investeringsforeninger og specialforeninger samt andre kollektive investeringsordninger mv., som sat i kraft for Færøerne ved kongelig anordning. 6) I andele i udenlandske investeringsinstitutter, som er godkendt i et land inden for Den Europæiske Union eller i et land, som Unionen har indgået aftale med på det finansielle område, og som ikke er omfattet af Rådets direktiv 85/611/EØF (UCITS-direktivet), jf. bilag 2, samt udenlandske investeringsinstitutter, der er godkendt i et land uden for den Europæiske Union, eller et land som Unionen ikke har indgået aftale med på det finansielle område. Det kræves i begge tilfælde, at Finanstilsynet har godkendt investeringsinstituttets markedsføring her i landet, jf. § 16, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. 7) I sparekassers beviser for garantikapital og andelskassers beviser for andelskapital, såfremt beviserne ifølge sparekassens eller andelskassens vedtægter er omsættelige. 8) I andele i erhvervsudviklingsforeninger, jf. § 1, stk. 1, nr. 2, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. 9) I hedgeforeninger som er godkendt i medfør af § 114 a, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. 10) I kapitalandele der handles på alternative markedspladser. 11) I værdipapirer som efter Finanstilsynets afgørelse kan sidestilles med de under nr. 1-9 nævnte aktiver. Stk. 2. Rate- og kapitalpensioner i særskilte depoter kan placeres i unoterede kapitalandele, jf. § 2 nr. 2, i aktieselskaber, anpartsselskaber, selskaber optaget på listen i artikel 1 i Europa-Parlamentets og Rådets direktiv 2009/101/EF, jf. bilag 3, der ikke er omfattet af stk. 1, nr. 10, kommanditselskaber og selskaber med en tilsvarende juridisk form på Færøerne, i et land inden for Den Europæiske Union eller i et land, som Unionen har indgået aftale med på det finansielle område, under følgende betingelser: 1) At kunden som minimum investerer 100.000 kr. i unoterede kapitalandele i hvert enkelt selskab. Ved investering i kommanditselskaber og kommanditaktieselskaber er det den faktiske indbetaling til selskabet, der er afgørende. 2) At værdien af de unoterede kapitalandele på investeringstidspunktet højst udgør 20 pct. af den del af kundens opsparing i samme pengeinstitut placeret på kontantforrentede indlånskonti, i puljer eller i særskilte depoter, der ligger under 2 mio. kr. 3) At værdien af de unoterede kapitalandele på investeringstidspunktet højst udgør 50 pct. af den del af kundens samlede opsparing i samme pengeinstitut placeret på kontantforrentede indlånskonti, i puljer eller i særskilte depoter, der ligger mellem 2 og 4 mio. kr. 4) At værdien af de unoterede kapitalandele på investeringstidspunktet højst udgør 75 pct. af den del af kundens samlede opsparing i samme pengeinstitut på kontantforrentede indlånskonti, i puljer eller i særskilte depoter, der ligger over 4 mio. kr. 5) At kommanditselskabet og kommanditaktieselskabet udelukkende investerer i aktivtyper omfattet af stk. 1, nr. 1, 2, 4-9, og unoterede kapitalandele, jf. stk. 5. Stk. 3. For kommanditselskabet og kommanditaktieselskabet gælder desuden, at der kan investeres i kommanditselskaber og kommanditaktieselskaber, der udelukkende investerer i aktivtyper efter stk. 2, nr. 5. Stk. 4. Ved beregningen af, hvor meget pensionsopspareren kan placere i forhold til placeringsgrænserne i stk. 2, nr. 2-4, skal det beløb, pensionsopspareren hæfter med over for kommanditselskabet eller kommanditaktieselskabet, indgå. Stk. 5. Forud for investeringen i unoterede kapitalandele kan pengeinstituttet fra kunden betinge sig en erklæring, hvoraf det fremgår, at kunden er klar over de risici, der er forbundet med investeringen Stk. 6. Pengeinstituttet skal sende en meddelelse til det unoterede selskab, kommanditselskabet eller kommanditaktieselskabet, hvoraf det fremgår, at alle fremtidige betalinger, herunder udbytte og provenu fra afståelse skal ske til depotet, samt at pensionsopspareren kun kan disponere over kapitalandelene ved afståelse. Pensionsopspareren skal give pengeinstituttet samtykke til, at pengeinstituttet kan sende meddelelsen. Stk. 7. En pensionsopsparer, der deltager som komplementar i et kommanditselskab eller kommanditaktieselskab, kan ikke placere sin pensionsopsparing i kommanditselskabet eller kommanditaktieselskabet. Stk. 8. Kunden må ikke eje 25 pct. eller mere af kapitalen i det unoterede selskab m.v. Ved afgørelsen af, om kunden ejer 25 pct. eller mere af kapitalen i selskabet medregnes både kapitalandele, som kunden ejer uden for rate- og kapitalpensionerne i særskilte depoter, og kommanditistens hæftelse over for kommanditselskabet m.v. Herudover finder § 13, stk. 2-5 i lagtingslov »um skatting av kapitalvinningi« (beskatning af kapitalafkast) tilsvarende anvendelse ved opgørelsen af kundens ejerandel i selskabet. Stk. 9. Det er kundens forpligtelse at oplyse pengeinstituttet om værdien af unoterede kapitalandele til brug for beskatning efter lagtingslov »um skatt av rentutryggingum v.m.« (beskatning af renteforsikringer m.m.). Stk. 10. Puljer kan efter bestemmelserne i kapitel 6-10 anvende afledte finansielle instrumenter. Særskilte depoter kan anvende afledte finansielle instrumenter efter bestemmelserne i kapitel 10. Stk. 11. De i stk. 1, nr. 2 og 3, nævnte aktiver skal handles på et reguleret marked. Befinder markedet sig i et land inden for Den Europæiske Union eller i et land, som Unionen har indgået aftale med på det finansielle område, skal markedet være optaget på listen nævnt i artikel 47 i direktiv 2004/39/EF om markeder for finansielle instrumenter, jf. bilag 4. Befinder markedet sig hverken i et EU-land, eller i et land, som Unionen har indgået aftale med på det finansielle område, skal markedet være medlem af World Federation of Exchanges (WFE). Finanstilsynet kan beslutte at godkende andre markeder, jf. § 87, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning. Opsparingen kan endvidere anbringes i nyemitterede værdipapirer, såfremt der i emissionsbestemmelserne gives tilsagn om, at der vil blive fremsat begæring om optagelse til notering på et marked som nævnt i 1.-4. pkt. Såfremt der ikke et år fra emissionen er opnået tilladelse til optagelse til notering, skal værdipapirerne afhændes straks. Opsparingen kan endvidere anbringes i unoterede kapitalandele, hvor der er anmodet om notering på et marked som nævnt i 1.-4. pkt. Sker noteringen ikke inden for 1 år, skal reglerne for unoterede kapitalandele iagttages. Stk. 12. En kapitalandel betegnes som noteret, når den er optaget til notering på en fondsbørs. Stk. 13. Opsparing kan ikke anbringes i aktier, kapitalandele omfattet af stk. 1, nr. 10, og stk. 2, tegningsretter eller aktieretter til aktier i selskaber, der har som formål eller som et af sine formål at give brugsrettigheder, rabatter eller lignende rettigheder i selskabet. Dette gælder dog ikke, hvis rettigheden først kan udnyttes efter ophævelses-/frigivelsestidspunktet eller er omfattet af indberetningspligten i § 120 b i lagtingslov »um landsskatt og kommunuskatt« (landsskat og kommuneskat). Stk. 14. Anvendes midler i særskilte depoter til anbringelse i de i stk. 1, nr. 3, 6-7, 9 og 10 nævnte aktiver, må værdien af værdipapirer udstedt af en enkelt emittent ikke overstige 20 pct. af kundens samlede opsparing i samme pengeinstitut placeret på kontantforrentede indlånskonti samt i særskilte depoter. Op til 20 pct. af kundens opsparing i særskilte depoter kan anbringes i de i stk. 1, nr. 8, nævnte aktiver. Et beløb svarende til det efter lagtingslov »um skatt av rentutryggingum v.m.« (beskatning af renteforsikringer m.m.) maksimale, tilladte årlige indskud på en kapitalpensionsordning kan dog altid anbringes i værdipapirer omfattet af stk. 1, nr. 3 og 5-10. Stk. 15. Pengeinstituttet skal påse, at reglerne om anbringelse af midler i særskilt depot, jf. stk. 1, 2, 10, 11, og 14, er overholdt.",
      "valid_from": "2010-08-11",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. En pulje kan anvende afledte finansielle instrumenter samt udføre værdipapirudlån til risikoafdækning og porteføljepleje, såfremt anvendelsen af de afledte finansielle instrumenter opfylder bestemmelserne i §§ 14-22.",
      "valid_from": "2010-08-11",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Ved afledte finansielle instrumenter forstås i denne bekendtgørelse finansielle instrumenter, hvis værdi afhænger af værdien på et underliggende aktiv eller finansielt instrument, herunder værdipapirer, indeks og renter. Stk. 2. De afledte finansielle instrumenter skal være baseret på fremmed valuta, renter eller værdipapirer, herunder værdipapirindeks, der kan indgå i en puljes formue. Stk. 3. Ved værdipapirudlån forstås udlån af værdipapirer mod senere tilbagelevering af værdipapiret eller et identisk værdipapir, for hvilket der ydes et vederlag, men som ikke involverer overførsel af likviditet fra låntager til långiver. Udførelse af værdipapirudlån skal ske under iagttagelse af bestemmelserne i § 22.",
      "valid_from": "2010-08-11",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Ved en nettoposition i et værdipapir eller værdipapirindeks forstås forskellen mellem summen af kursværdien af de lange positioner og summen af kursværdien af de korte positioner. Ved opgørelsen af nettopositionen, der knytter sig til afledte finansielle instrumenter, foretages opgørelsen for hvert underliggende værdipapir eller værdipapirindeks. Ved en lang position forstås en position, der giver en gevinst ved en kursstigning eller et rentefald for det pågældende værdipapir eller værdipapirindeks. Ved en kort position forstås en position, der giver et tab ved en kursstigning eller et rentefald for det pågældende værdipapir eller værdipapirindeks. Stk. 2. Ved en nettoposition i en fremmed valuta forstås forskellen mellem summen af de lange positioner og summen af de korte positioner i den pågældende valuta. Ved en lang position i en valuta forstås en position, der giver en gevinst ved en stigning i kursen på den pågældende valuta opgjort i danske kroner. Ved en kort position i en valuta forstås en position, der giver et tab ved en stigning i kursen på den pågældende valuta opgjort i danske kroner. Ved opgørelsen af lange og korte positioner medtages alle mellemværender i valutaen, hvor puljen selv bærer valutakursrisikoen. Stk. 3. Ved opgørelsen af positionen i de underliggende aktiver, der knytter sig til afledte finansielle instrumenter, hvori der indgår et optionselement, multipliceres kursværdien af det underliggende aktiv med optionens delta.",
      "valid_from": "2010-08-11",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Ved et syntetisk pengemarkedsindskud forstås en beholdning af værdipapirer, der er kombineret med afledte finansielle instrumenter baseret på de pågældende værdipapirer, således at beholdningen modsvares af en tilsvarende kort position i de afledte finansielle instrumenters underliggende aktiver.",
      "valid_from": "2010-08-11",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. En pulje kan anvende afledte finansielle instrumenter baseret på aktier eller aktieindeks, såfremt de afledte finansielle instrumenter er på dækket basis. Stk. 2. Afledte finansielle instrumenter baseret på en given aktie er på dækket basis, såfremt de ikke forøger puljens tab ved reduktion i værdien af den pågældende aktie, og såfremt de ikke medfører, at puljen samlet opnår en kort nettoposition i aktien. Stk. 3. Afledte finansielle instrumenter baseret på et aktieindeks er på dækket basis, såfremt 1) en del af puljens aktiebeholdning består af aktier, der noteres på samme fondsbørs eller handles på samme marked som aktierne i indekset, 2) puljen ikke har anvendt andre afledte finansielle instrumenter, der er dækket af aktier i denne del af beholdningen, 3) de afledte finansielle instrumenter med stor sandsynlighed ikke forøger puljens tab ved reduktion i værdien af den pågældende aktiebeholdning, og 4) de afledte finansielle instrumenter med stor sandsynlighed ikke medfører, at puljen ved en stigning i værdien af den pågældende aktiebeholdning kan få et nettotab på beholdning og instrumenter.",
      "valid_from": "2010-08-11",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. En pulje kan ud over det i § 17 angivne anvende afledte finansielle instrumenter baseret på aktier eller aktieindeks, såfremt puljen holder en likviditetsbeholdning svarende til nettopositionen i de underliggende aktier eller aktieindeks, jf. dog stk. 4. Til likviditetsbeholdningen medregnes i denne forbindelse indeståender på anfordring eller med en opsigelse på ikke over en måned i pengeinstitutter, indbetalt margin hos pengeinstitutter, fondsmæglerselskaber, fondsbørser og clearingcentraler samt værdipapirer, som fremgår af § 87, stk. 4, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning, og som er variabelt forrentede eller har en restløbetid på ikke over 6 måneder. Endvidere medregnes beløb, der forfalder indenfor 3 måneder i form af udtrukne obligationer, renter og deklarerede udbytter. Endvidere medregnes syntetiske pengemarkedsindskud. Stk. 2. En pulje kan endvidere anvende afledte finansielle instrumenter baseret på aktier eller aktieindeks, såfremt puljen for hvert enkelt afledt finansielt instrument eller for en kombination af disse, hvis der anvendes flere afledte finansielle instrumenter med samme restløbetid, holder en beholdning af fastforrentede værdipapirer, som fremgår af § 87, stk. 4, i lov om investeringsforeninger og specialforeninger samt andre kollektive investeringsordninger m.v., som sat i kraft for Færøerne ved kongelig anordning, svarende til nettopositionen i de underliggende aktier eller aktieindeks, og såfremt værdipapirernes restløbetid ikke overstiger restløbetiden på det eller de pågældende afledte finansielle instrumenter, jf. dog stk. 4. Stk. 3. En pulje kan ud over det i stk. 1 og 2 angivne erhverve warrants, hvis dette sker i forbindelse med erhvervelsen af de obligationer, de ved udstedelsen var knyttet til. Stk. 4. En pulje kan ikke anvende afledte finansielle instrumenter således, at puljen samlet opnår en kort nettoposition i nogen aktie eller i noget aktieindeks.",
      "valid_from": "2010-08-11",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. En pulje kan anvende afledte finansielle instrumenter baseret på obligationer, såfremt de afledte finansielle instrumenter er på dækket basis. Stk. 2. Afledte finansielle instrumenter baseret på en given obligation er på dækket basis, såfremt de ikke forøger puljens tab ved reduktion i værdien af den pågældende obligation, og såfremt de ikke medfører, at puljen samlet opnår en kort nettoposition i obligationen.",
      "valid_from": "2010-08-11",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. En pulje kan ud over det i § 18 angivne anvende afledte finansielle instrumenter baseret på obligationer, obligationsindeks eller renter, såfremt det med stor sandsynlighed ikke forøger puljens samlede nettotab ved en rentestigning i forhold til det tab, som puljen alternativt kunne have fået ved direkte investering i obligationer i samme valuta, og såfremt det med stor sandsynlighed ikke medfører, at puljen kan få et nettotab på beholdninger og instrumenter ved et rentefald. Stk. 2. Den samlede kursværdi af de underliggende obligationer, som knytter sig til de efter bestemmelsen i stk. 1 anvendte afledte finansielle instrumenter, må til enhver tid højst udgøre 100 pct. af puljens formue. Stk. 3. Opgørelserne i stk. 1 foretages for hver valuta for sig og skal ske på basis af obligationernes varighed eller et andet mål for obligationernes renterisiko. Såfremt de afledte finansielle instrumenter indgår med et optionselement, anvendes optionens delta.",
      "valid_from": "2010-08-11",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. En pulje kan anvende afledte finansielle instrumenter baseret på valuta, såfremt puljens nettoposition i hver fremmed valuta, jf. § 15, stk. 2, ikke adskiller sig fra en sådan position, puljen alternativt kunne have opnået ved direkte investering i værdipapirer i den pågældende valuta, og såfremt summen af puljens nettopositioner i fremmede valutaer ikke overstiger puljens formue.",
      "valid_from": "2010-08-11",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Såfremt en pulje anvender afledte finansielle instrumenter eller udfører værdipapirudlån, skal puljens medkontrahent være et kreditinstitut, et fondsmæglerselskab, eller en clearingcentral i et land, der er medlem af OECD, eller handelen skal udføres på et marked, som er omfattet af § 12, stk. 11, 1.-4. pkt. Stk. 2. Udfører en pulje værdipapirudlån, skal pengeinstituttet endvidere sikre sig, at der foreligger tilstrækkelig garanti eller anden sikkerhed for de lånte værdipapirer og de øvrige forpligtelser, der følger af lånevilkårene.",
      "valid_from": "2010-08-11",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Bestemmelserne i §§ 14-22 skal være opfyldt på ethvert tidspunkt i de afledte finansielle instrumenters løbetid.",
      "valid_from": "2010-08-11",
      "valid_to": null
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Et særskilt depot kan erhverve optioner og warrants baseret på fremmed valuta eller værdipapirer, der kan indgå i et særskilt depots formue. Et særskilt depot kan foretage op til fem investeringer i disse optioner og warrants pr. kalenderår. Værdien pr. investering må på investeringstidspunktet ikke overstige 2 pct. af summen af ordningens kontante indestående og depotets værdi opgjort i henhold til de for pengeinstitutter gældende regnskabsregler. Stk. 2. Et særskilt depot kan til enhver tid tilbagehandle erhvervede optioner og warrants, ligesom det kan lukke en position af erhvervede optioner ved at indgå en modgående identisk kontrakt. Stk. 3. Bestemmelserne i § 22 finder tilsvarende anvendelse.",
      "valid_from": "2010-08-11",
      "valid_to": null
    },
    {
      "provision_ref": "12:25",
      "chapter": "12",
      "section": "25",
      "content": "§ 25. De enkelte aktiver i en pulje tilhører det pengeinstitut, i hvilket en opsparer har foretaget sit indskud.",
      "valid_from": "2010-08-11",
      "valid_to": null
    },
    {
      "provision_ref": "12:26",
      "chapter": "12",
      "section": "26",
      "content": "§ 26. Til enhver opsparer oprettes en kontant indlånskonto, hvor alle indbetalinger og tilskrivninger af afkast såvel positivt som negativt indgår.",
      "valid_from": "2010-08-11",
      "valid_to": null
    },
    {
      "provision_ref": "12:27",
      "chapter": "12",
      "section": "27",
      "content": "§ 27. Ved beregningen af kundens opsparing i et særskilt depot i henhold til § 12, stk. 14, foretages værdiansættelsen i henhold til de for pengeinstitutter gældende regnskabsregler. Stk. 2. Beløbsgrænsen i § 12, stk. 2, nr. 2-4 og stk. 13, skal iagttages på det tidspunkt, hvor investeringen foretages. Stk. 3. Et særskilt depot skal være placeret i samme institut som den tilhørende kontantkonto.",
      "valid_from": "2010-08-11",
      "valid_to": null
    },
    {
      "provision_ref": "13:28",
      "chapter": "13",
      "section": "28",
      "content": "§ 28. Puljernes aktiver skal holdes adskilt fra pengeinstituttets øvrige aktiver. Stk. 2. Puljernes fondsaktiver skal udgøre et selvstændigt depot i Værdipapircentralen. Stk. 3. Puljernes øvrige aktiver skal opbevares i et selvstændigt depot. Stk. 4. Puljernes udenlandske aktiver kan opbevares i udenlandske anerkendte depotsteder.",
      "valid_from": "2010-08-11",
      "valid_to": null
    },
    {
      "provision_ref": "13:29",
      "chapter": "13",
      "section": "29",
      "content": "§ 29. Et særskilt depot må kun indeholde aktiver, der henhører under opsparingen. Stk. 2. Opbevaringen skal ske på pengeinstituttets almindelige vilkår for opbevaring af aktiver i depot.",
      "valid_from": "2010-08-11",
      "valid_to": null
    },
    {
      "provision_ref": "14:30",
      "chapter": "14",
      "section": "30",
      "content": "§ 30. Overtrædelse af bestemmelserne i §§ 3-10, § 11, stk. 1-3, § 12, stk. 1, 2, 4, 6-9 og 11-14, § 22, § 23, § 24, stk. 1 og §§ 26-29, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i 5. kapitel i den for Færøerne gældende straffelov.",
      "valid_from": "2010-08-11",
      "valid_to": null
    },
    {
      "provision_ref": "15:31",
      "chapter": "15",
      "section": "31",
      "content": "§ 31. Bekendtgørelsen træder i kraft den 1. september 2010. Stk. 2. Samtidig ophæves bekendtgørelse nr. 293 af 6. april 2006 for Færøerne om puljepension og andre skattebegunstigede opsparingsformer m.v.",
      "valid_from": "2010-08-11",
      "valid_to": null
    }
  ],
  "definitions": [
    {
      "term": "afledte finansielle instrumenter",
      "definition": "i denne bekendtgørelse finansielle instrumenter, hvis værdi afhænger af værdien på et underliggende aktiv eller finansielt instrument, herunder værdipapirer, indeks og renter",
      "source_provision": "6:14"
    },
    {
      "term": "en nettoposition i et værdipapir eller værdipapirindeks",
      "definition": "forskellen mellem summen af kursværdien af de lange positioner og summen af kursværdien af de korte positioner",
      "source_provision": "6:15"
    },
    {
      "term": "et syntetisk pengemarkedsindskud",
      "definition": "en beholdning af værdipapirer, der er kombineret med afledte finansielle instrumenter baseret på de pågældende værdipapirer, således at beholdningen modsvares af en tilsvarende kort position i de afledte finansielle instrumenters underliggende aktiver",
      "source_provision": "6:16"
    }
  ]
}
