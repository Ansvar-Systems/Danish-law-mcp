{
  "id": "2024:1173",
  "type": "statute",
  "title": "Bekendtgørelse om teatre og andre institutioner på scenekunstområdet med særlige opgaver",
  "short_name": "BEK H#LOKDOK04",
  "status": "in_force",
  "issued_date": "2024-11-15",
  "url": "https://www.retsinformation.dk/eli/lta/2024/1173/xml",
  "description": "Retsinformation source. DocumentId=AK002285; AccessionNumber=B20240117305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Teatre og andre institutioner på scenekunstområdet med særlige opgaver, jf. stk. 2-10, skal som led i deres virksomhed sikre et alsidigt udbud af scenekunst inden for det felt og i det område, som de opererer i, og gennem deres virke til stadighed bidrage til et aktivt scenekunstliv med såvel dansk som internationalt islæt. Institutionerne skal medvirke til samarbejde med andre aktører på scenekunstområdet og skal tillige bidrage til at udvikle scenekunsten gennem eksperimenterende virksomhed. Stk. 2. Aarhus Teater, Odense Teater, Aalborg Teater, Folketeatret og Den Jyske Opera skal bidrage til at dække behovet for scenekunst ved at opføre et alsidigt og kvalitetspræget repertoire bestående af såvel ældre som nyere værker, idet der skal tages særlige hensyn til danske værker. Stk. 3. Aarhus Teater, Odense Teater og Aalborg Teater er landsdelsscener, med særligt ansvar for scenekunstudbuddet i den landsdel, hvor de er beliggende. Stk. 4. Folketeatret skal udbyde turnéforestillinger i hele landet. Forestillingerne kan være Folketeatrets egne produktioner eller produktioner, der udbydes i samarbejde med andre scenekunstinstitutioner. Folketeatret indgår med sine faste scener i Det Københavnske Teatersamarbejde. Stk. 5. Den Jyske Opera skal bidrage med musikdramatiske værker og udbyde turnéforestillinger i hele landet. Stk. 6. Dansk Danseteater skal bidrage med moderne scenedans af høj kvalitet og udbyde turnéforestillinger i hele landet. Stk. 7. Dansehallerne skal styrke og fremme professionel dansekunst og medvirke til udvikling af den moderne scenedans i Danmark. Dansehallerne skal stille faciliteter til træning og prøveforløb til rådighed for dansere og koreografer. Dansehallerne kan administrere nationale turnéordninger for den moderne scenedans og koreografi. Dansehallerne skal endvidere medvirke til fremme af børn og unges interesse for og kendskab til dans. Stk. 8. Randers Teater er et teater med særligt ansvar for at producere og præsentere professionel scenekunst for børn og voksne, samt styrke og udvikle talentarbejdet og interessen for scenekunst. Randers Teater har et særligt ansvar for at disse opgaver rækker ud regionalt og på tværs af flere kommuner. Stk. 9. Vendsyssel Teater er et regionalt scenekunstnerisk kraftcenter med særligt fokus på at udvikle og styrke ny dansk dramatik, bl.a. med produktioner, der tager udgangspunkt i Vendsyssel og omegn. Stk. 10. Fredericia Musicalteater skal som en del af sit repertoire producere nye musicals af dansk oprindelse. Fredericia Musicalteater skal bidrage til værkudvikling, produktion og innovation samt talentudvikling inden for musicalgenren i Danmark. Udviklingsarbejdet skal blandt andet ske i samarbejde med andre scenekunstinstitutioner mv. Teatret skal vise sine produktioner lokalt og på landsplan, når der kan findes egnede samarbejdspartnere."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Staten kan yde tilskud til de i § 1 nævnte institutioner, hvis institutionerne opfylder de betingelser, som fremgår af denne bekendtgørelse. Statens bevilling til formålet fastsættes på de årlige finanslove. Stk. 2. Til Folketeatret kan der tillige ydes tilskud i henhold til bekendtgørelse om Det Københavnske Teatersamarbejde."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. De i § 1 nævnte institutioner ledes af en bestyrelse, hvor medlemmerne tilsammen skal repræsentere juridisk, ledelsesmæssig, økonomisk, markedsføringsmæssig og scenekunstnerisk indsigt. Stk. 2. Bestyrelsen sammensættes i overensstemmelse med lov om ligestilling mellem mænd og kvinder."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Bestyrelserne for Aarhus Teater, Odense Teater og Aalborg Teater består af 6 til 7 medlemmer, der udpeges som følger: 1) Kulturministeren udpeger 2 medlemmer. 2) Statens Kunstfond udpeger 2 medlemmer. 3) Institutionens medarbejdere udpeger 1 medlem. 4) Institutionens hjemstedskommune udpeger 1 medlem. 5) Institutionens bestyrelse kan beslutte at udpege 1 medlem. Stk. 2. Mindst 1 af de medlemmer, der efter stk. 1, nr. 1, udpeges af kulturministeren til bestyrelserne for Aarhus Teater, Odense Teater og Aalborg Teater, skal så vidt muligt have lokal tilknytning. Stk. 3. Medlemmet, der efter stk. 1, nr. 5, kan udpeges af bestyrelsen, skal have lokal tilknytning og så vidt muligt supplere den øvrige bestyrelse med kompetencer, som ikke er repræsenteret i bestyrelsen i forvejen. Stk. 4. Bestyrelserne for Den Jyske Opera og Dansk Danseteater består af 6 medlemmer, der udpeges som følger: 1) Kulturministeren udpeger 3 medlemmer. 2) Statens Kunstfond udpeger 2 medlemmer. 3) Institutionens medarbejdere udpeger 1 medlem. Stk. 5. Bestyrelsen for Folketeatret består af 8 medlemmer, der udpeges som følger: 1) Kulturministeren udpeger 2 medlemmer. 2) Det Københavnske Teatersamarbejde udpeger 2 medlemmer. 3) Danmarks Teaterforeninger udpeger 2 medlemmer. 4) Medarbejderne på Folketeatret udpeger 1 medlem. 5) Sydslesvigsk Forening udpeger 1 medlem. Medlemmet har ikke stemmeret. Stk. 6. Bestyrelsen for Dansehallerne består af 6 medlemmer, der udpeges som følger: 1) Kulturministeren udpeger 2 medlemmer. 2) Statens Kunstfond udpeger 2 medlemmer. 3) Institutionens medarbejdere udpeger 1 medlem. 4) Institutionens hjemstedskommune udpeger 1 medlem. Stk. 7. Bestyrelserne for Randers Teater, Vendsyssel Teater og Fredericia Musicalteater består af 6 til 7 medlemmer, der udpeges som følger: 1) Kulturministeren udpeger 2 medlemmer. 2) Institutionens hjemstedskommune udpeger 2 medlemmer. 3) Statens Kunstfond udpeger 1 medlem. 4) Institutionens medarbejdere udpeger 1 medlem. 5) Institutionens bestyrelse kan beslutte at udpege 1 medlem. Stk. 8. Ved udpegning til bestyrelser efter stk. 7, nr. 1, skal hensynet til den lokale forankring herunder kommunal og lokal medindflydelse tilgodeses. Stk. 9. Medlemmet, der efter stk. 7, nr. 5, kan udpeges af bestyrelsen, skal have lokal tilknytning og så vidt muligt supplere den øvrige bestyrelse med kompetencer, som ikke er repræsenteret i bestyrelsen i forvejen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kulturministeren udpeger en formand blandt bestyrelsens medlemmer på de institutioner, der er omfattet af § 4, stk. 1, 4, 5 og 6. Stk. 2. For teatre omfattet af § 4, stk. 7, udpeger kulturministeren formanden blandt bestyrelsens medlemmer i de tilfælde, hvor staten yder det største tilskud til teatret. I de tilfælde, hvor hjemstedskommunen yder det største tilskud til teatre omfattet af § 4, stk. 7, udpeger hjemstedskommunen formanden blandt bestyrelsens medlemmer. Stk. 3. Bestyrelserne for alle institutioner udpeger en næstformand blandt medlemmerne af institutionens bestyrelse."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsens medlemmer beskikkes af kulturministeren for 4 år ad gangen. Genbeskikkelse kan kun finde sted én gang. Stk. 2. Bestyrelsens medlemmer beskikkes forskudt, således at halvdelen af medlemmerne beskikkes hvert andet år. Stk. 3. For Aarhus Teater, Odense Teater og Aalborg Teater gælder, at bestyrelsesmedlemmer udpeget af kulturministeren og institutionens medarbejdere beskikkes samtidigt, og bestyrelsesmedlemmer udpeget af Statens Kunstfond, institutionens hjemstedskommune og af institutionens bestyrelse, hvis dette medlem er udpeget, beskikkes samtidigt. Stk. 4. For Den Jyske Opera og Dansk Danseteater gælder, at bestyrelsesmedlemmer udpeget af kulturministeren beskikkes samtidigt, og bestyrelsesmedlemmer udpeget af Statens Kunstfond og institutionens medarbejdere beskikkes samtidigt. Stk. 5. For Folketeatret gælder, at bestyrelsesmedlemmer udpeget af kulturministeren og Det Københavnske Teatersamarbejde beskikkes samtidigt, og bestyrelsesmedlemmer udpeget af Danmarks Teaterforeninger, institutionens medarbejdere og Sydslesvigsk Forening beskikkes samtidigt. Stk. 6. For Dansehallerne gælder, at bestyrelsesmedlemmer udpeget af kulturministeren og institutionens medarbejdere beskikkes samtidigt, og bestyrelsesmedlemmer udpeget af Statens Kunstfond og institutionens hjemstedskommune beskikkes samtidigt. Stk. 7. For Randers Teater, Vendsyssel Teater og Fredericia Musicalteater gælder, at bestyrelsesmedlemmer udpeget af kulturministeren og Statens Kunstfond beskikkes samtidigt, og bestyrelsesmedlemmer udpeget af teatrets hjemstedskommune, teatrets medarbejdere og af institutionens bestyrelse, hvis dette medlem er udpeget, beskikkes samtidigt. Stk. 8. I tilfælde af udtræden udpeges et nyt medlem for den resterende del af det udtrædende medlems beskikkelsesperiode. Udpegningsretten tillægges den udpegningsberettigede, som har udpeget det udtrædende bestyrelsesmedlem. Medlemmer, der udpeges i løbet af en bestyrelses beskikkelsesperiode, kan genbeskikkes én gang. Stk. 9. Hvis en bestyrelse beslutter at udpege et medlem i henhold til § 4, stk. 1, nr. 5, eller i henhold til § 4, stk. 7, nr. 5, på et tidspunkt, som ligger senere end starten af den faste beskikkelsesperiode, jf. henholdsvis stk. 3, eller stk. 7, vil medlemmet blive beskikket for den resterende del af beskikkelsesperiode."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bestyrelsen fastsætter en forretningsorden. Forretningsordenen skal indeholde bestemmelser om inhabilitet og tavshedspligt."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. De i § 1 nævnte institutioner skal for så vidt angår vedtægter følge reglerne i § 3 i lov om økonomiske og administrative forhold for modtagere af driftstilskud fra Kulturministeriet."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Vedtægterne skal godkendes af Slots- og Kulturstyrelsen."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bestyrelsen ansætter og afskediger den daglige ledelse. Stk. 2. Den daglige ledelse ansættes for en tidsbegrænset periode. Stk. 3. Ved ansættelsen af den daglige ledelse for Folketeatret gælder bestemmelserne om udpegning af teaterledere ved Det Københavnske Teatersamarbejde, som fastsat i bekendtgørelsen om Det Københavnske Teatersamarbejde. Ledelsen for Folketeatret indgår i direktørforummet i Det Københavnske Teatersamarbejde, jf. § 8 i bekendtgørelse om Det Københavnske Teatersamarbejde."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. For de i § 1 nævnte institutioner, som selv producerer scenekunstforestillinger, gælder, at der ikke uden kulturministerens godkendelse må gøres indskrænkninger i ledelsens ret til frit og uafhængigt at træffe bestemmelse om repertoire, engagement og øvrige kunstneriske spørgsmål, jf. § 31, stk. 2, i lov om scenekunst."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Kollektive overenskomster for ansatte ved Aarhus Teater, Odense Teater, Aalborg Teater, Den Jyske Opera og Folketeatret skal godkendes af finansministeren, jf. § 31, stk. 1, i lov om scenekunst."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Kulturministeriet kan indgå flerårige rammeaftaler med de i § 1 nævnte institutioner og eventuelle kommuner, der yder tilskud til institutionerne. I de flerårige rammeaftaler kan der fastsættes særlige mål og krav til institutionernes virksomhed inden for de rammer, der er fastsat i lov om scenekunst og i nærværende bekendtgørelse."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. De i § 1 nævnte institutioner skal for så vidt angår budget, regnskab og revision følge reglerne i den til enhver tid gældende bekendtgørelse om økonomiske og administrative forhold for modtagere af driftstilskud fra Kulturministeriet."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Afgivne tilsagn kan bortfalde, og udbetalte tilskud kan kræves tilbagebetalt, i tilfælde hvor modtageren af tilskud efter §§ 1 og 2 ikke opfylder betingelserne for tilskuddet eller ikke gennemfører den forudsatte aktivitet, jf. § 13 i lov om økonomiske og administrative forhold for modtagere af driftstilskud fra Kulturministeriet."
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Bekendtgørelsen træder i kraft 1. januar 2025. Stk. 2. Bekendtgørelse nr. 539 af 29. april 2022 om teatre og andre institutioner på scenekunstområdet med særlige opgaver ophæves."
    },
    {
      "provision_ref": "10:17",
      "chapter": "10",
      "section": "17",
      "content": "§ 17. Udpegning og beskikkelse af bestyrelsen for Fredericia Musicalteater i henhold til §§ 3-6 sker første gang pr. 1. januar 2025. Stk. 2. Ved beskikkelsen af bestyrelsen for Fredericia Musicalteater efter stk. 1, jf. § 6, stk. 7, beskikkes bestyrelsesmedlemmer udpeget af teatrenes hjemstedskommuner og teatrenes medarbejdere for en periode af et år og to måneder, mens bestyrelsesmedlemmer udpeget af kulturministeren og Statens Kunstfond beskikkes for en periode af tre år og to måneder. Stk. 3. For perioden 1. januar 2025 til 28. februar 2025 kan Fredericia Musicalteater modtage og opretholde tilskud i medfør af § 2, stk. 1, 1. pkt., uagtet om betingelserne for institutionens vedtægter i §§ 8 og 9 er opfyldte ."
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Den igangværende beskikkelsesperiode, jf. § 6, stk. 7-9, for bestyrelsesmedlemmer for Vendsyssel Teater kan forlænges med to måneder til henholdsvis 28. februar 2026 og 29. februar 2028."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Teatre og andre institutioner på scenekunstområdet med særlige opgaver, jf. stk. 2-10, skal som led i deres virksomhed sikre et alsidigt udbud af scenekunst inden for det felt og i det område, som de opererer i, og gennem deres virke til stadighed bidrage til et aktivt scenekunstliv med såvel dansk som internationalt islæt. Institutionerne skal medvirke til samarbejde med andre aktører på scenekunstområdet og skal tillige bidrage til at udvikle scenekunsten gennem eksperimenterende virksomhed. Stk. 2. Aarhus Teater, Odense Teater, Aalborg Teater, Folketeatret og Den Jyske Opera skal bidrage til at dække behovet for scenekunst ved at opføre et alsidigt og kvalitetspræget repertoire bestående af såvel ældre som nyere værker, idet der skal tages særlige hensyn til danske værker. Stk. 3. Aarhus Teater, Odense Teater og Aalborg Teater er landsdelsscener, med særligt ansvar for scenekunstudbuddet i den landsdel, hvor de er beliggende. Stk. 4. Folketeatret skal udbyde turnéforestillinger i hele landet. Forestillingerne kan være Folketeatrets egne produktioner eller produktioner, der udbydes i samarbejde med andre scenekunstinstitutioner. Folketeatret indgår med sine faste scener i Det Københavnske Teatersamarbejde. Stk. 5. Den Jyske Opera skal bidrage med musikdramatiske værker og udbyde turnéforestillinger i hele landet. Stk. 6. Dansk Danseteater skal bidrage med moderne scenedans af høj kvalitet og udbyde turnéforestillinger i hele landet. Stk. 7. Dansehallerne skal styrke og fremme professionel dansekunst og medvirke til udvikling af den moderne scenedans i Danmark. Dansehallerne skal stille faciliteter til træning og prøveforløb til rådighed for dansere og koreografer. Dansehallerne kan administrere nationale turnéordninger for den moderne scenedans og koreografi. Dansehallerne skal endvidere medvirke til fremme af børn og unges interesse for og kendskab til dans. Stk. 8. Randers Teater er et teater med særligt ansvar for at producere og præsentere professionel scenekunst for børn og voksne, samt styrke og udvikle talentarbejdet og interessen for scenekunst. Randers Teater har et særligt ansvar for at disse opgaver rækker ud regionalt og på tværs af flere kommuner. Stk. 9. Vendsyssel Teater er et regionalt scenekunstnerisk kraftcenter med særligt fokus på at udvikle og styrke ny dansk dramatik, bl.a. med produktioner, der tager udgangspunkt i Vendsyssel og omegn. Stk. 10. Fredericia Musicalteater skal som en del af sit repertoire producere nye musicals af dansk oprindelse. Fredericia Musicalteater skal bidrage til værkudvikling, produktion og innovation samt talentudvikling inden for musicalgenren i Danmark. Udviklingsarbejdet skal blandt andet ske i samarbejde med andre scenekunstinstitutioner mv. Teatret skal vise sine produktioner lokalt og på landsplan, når der kan findes egnede samarbejdspartnere.",
      "valid_from": "2024-11-15",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Staten kan yde tilskud til de i § 1 nævnte institutioner, hvis institutionerne opfylder de betingelser, som fremgår af denne bekendtgørelse. Statens bevilling til formålet fastsættes på de årlige finanslove. Stk. 2. Til Folketeatret kan der tillige ydes tilskud i henhold til bekendtgørelse om Det Københavnske Teatersamarbejde.",
      "valid_from": "2024-11-15",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. De i § 1 nævnte institutioner ledes af en bestyrelse, hvor medlemmerne tilsammen skal repræsentere juridisk, ledelsesmæssig, økonomisk, markedsføringsmæssig og scenekunstnerisk indsigt. Stk. 2. Bestyrelsen sammensættes i overensstemmelse med lov om ligestilling mellem mænd og kvinder.",
      "valid_from": "2024-11-15",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Bestyrelserne for Aarhus Teater, Odense Teater og Aalborg Teater består af 6 til 7 medlemmer, der udpeges som følger: 1) Kulturministeren udpeger 2 medlemmer. 2) Statens Kunstfond udpeger 2 medlemmer. 3) Institutionens medarbejdere udpeger 1 medlem. 4) Institutionens hjemstedskommune udpeger 1 medlem. 5) Institutionens bestyrelse kan beslutte at udpege 1 medlem. Stk. 2. Mindst 1 af de medlemmer, der efter stk. 1, nr. 1, udpeges af kulturministeren til bestyrelserne for Aarhus Teater, Odense Teater og Aalborg Teater, skal så vidt muligt have lokal tilknytning. Stk. 3. Medlemmet, der efter stk. 1, nr. 5, kan udpeges af bestyrelsen, skal have lokal tilknytning og så vidt muligt supplere den øvrige bestyrelse med kompetencer, som ikke er repræsenteret i bestyrelsen i forvejen. Stk. 4. Bestyrelserne for Den Jyske Opera og Dansk Danseteater består af 6 medlemmer, der udpeges som følger: 1) Kulturministeren udpeger 3 medlemmer. 2) Statens Kunstfond udpeger 2 medlemmer. 3) Institutionens medarbejdere udpeger 1 medlem. Stk. 5. Bestyrelsen for Folketeatret består af 8 medlemmer, der udpeges som følger: 1) Kulturministeren udpeger 2 medlemmer. 2) Det Københavnske Teatersamarbejde udpeger 2 medlemmer. 3) Danmarks Teaterforeninger udpeger 2 medlemmer. 4) Medarbejderne på Folketeatret udpeger 1 medlem. 5) Sydslesvigsk Forening udpeger 1 medlem. Medlemmet har ikke stemmeret. Stk. 6. Bestyrelsen for Dansehallerne består af 6 medlemmer, der udpeges som følger: 1) Kulturministeren udpeger 2 medlemmer. 2) Statens Kunstfond udpeger 2 medlemmer. 3) Institutionens medarbejdere udpeger 1 medlem. 4) Institutionens hjemstedskommune udpeger 1 medlem. Stk. 7. Bestyrelserne for Randers Teater, Vendsyssel Teater og Fredericia Musicalteater består af 6 til 7 medlemmer, der udpeges som følger: 1) Kulturministeren udpeger 2 medlemmer. 2) Institutionens hjemstedskommune udpeger 2 medlemmer. 3) Statens Kunstfond udpeger 1 medlem. 4) Institutionens medarbejdere udpeger 1 medlem. 5) Institutionens bestyrelse kan beslutte at udpege 1 medlem. Stk. 8. Ved udpegning til bestyrelser efter stk. 7, nr. 1, skal hensynet til den lokale forankring herunder kommunal og lokal medindflydelse tilgodeses. Stk. 9. Medlemmet, der efter stk. 7, nr. 5, kan udpeges af bestyrelsen, skal have lokal tilknytning og så vidt muligt supplere den øvrige bestyrelse med kompetencer, som ikke er repræsenteret i bestyrelsen i forvejen.",
      "valid_from": "2024-11-15",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Kulturministeren udpeger en formand blandt bestyrelsens medlemmer på de institutioner, der er omfattet af § 4, stk. 1, 4, 5 og 6. Stk. 2. For teatre omfattet af § 4, stk. 7, udpeger kulturministeren formanden blandt bestyrelsens medlemmer i de tilfælde, hvor staten yder det største tilskud til teatret. I de tilfælde, hvor hjemstedskommunen yder det største tilskud til teatre omfattet af § 4, stk. 7, udpeger hjemstedskommunen formanden blandt bestyrelsens medlemmer. Stk. 3. Bestyrelserne for alle institutioner udpeger en næstformand blandt medlemmerne af institutionens bestyrelse.",
      "valid_from": "2024-11-15",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Bestyrelsens medlemmer beskikkes af kulturministeren for 4 år ad gangen. Genbeskikkelse kan kun finde sted én gang. Stk. 2. Bestyrelsens medlemmer beskikkes forskudt, således at halvdelen af medlemmerne beskikkes hvert andet år. Stk. 3. For Aarhus Teater, Odense Teater og Aalborg Teater gælder, at bestyrelsesmedlemmer udpeget af kulturministeren og institutionens medarbejdere beskikkes samtidigt, og bestyrelsesmedlemmer udpeget af Statens Kunstfond, institutionens hjemstedskommune og af institutionens bestyrelse, hvis dette medlem er udpeget, beskikkes samtidigt. Stk. 4. For Den Jyske Opera og Dansk Danseteater gælder, at bestyrelsesmedlemmer udpeget af kulturministeren beskikkes samtidigt, og bestyrelsesmedlemmer udpeget af Statens Kunstfond og institutionens medarbejdere beskikkes samtidigt. Stk. 5. For Folketeatret gælder, at bestyrelsesmedlemmer udpeget af kulturministeren og Det Københavnske Teatersamarbejde beskikkes samtidigt, og bestyrelsesmedlemmer udpeget af Danmarks Teaterforeninger, institutionens medarbejdere og Sydslesvigsk Forening beskikkes samtidigt. Stk. 6. For Dansehallerne gælder, at bestyrelsesmedlemmer udpeget af kulturministeren og institutionens medarbejdere beskikkes samtidigt, og bestyrelsesmedlemmer udpeget af Statens Kunstfond og institutionens hjemstedskommune beskikkes samtidigt. Stk. 7. For Randers Teater, Vendsyssel Teater og Fredericia Musicalteater gælder, at bestyrelsesmedlemmer udpeget af kulturministeren og Statens Kunstfond beskikkes samtidigt, og bestyrelsesmedlemmer udpeget af teatrets hjemstedskommune, teatrets medarbejdere og af institutionens bestyrelse, hvis dette medlem er udpeget, beskikkes samtidigt. Stk. 8. I tilfælde af udtræden udpeges et nyt medlem for den resterende del af det udtrædende medlems beskikkelsesperiode. Udpegningsretten tillægges den udpegningsberettigede, som har udpeget det udtrædende bestyrelsesmedlem. Medlemmer, der udpeges i løbet af en bestyrelses beskikkelsesperiode, kan genbeskikkes én gang. Stk. 9. Hvis en bestyrelse beslutter at udpege et medlem i henhold til § 4, stk. 1, nr. 5, eller i henhold til § 4, stk. 7, nr. 5, på et tidspunkt, som ligger senere end starten af den faste beskikkelsesperiode, jf. henholdsvis stk. 3, eller stk. 7, vil medlemmet blive beskikket for den resterende del af beskikkelsesperiode.",
      "valid_from": "2024-11-15",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Bestyrelsen fastsætter en forretningsorden. Forretningsordenen skal indeholde bestemmelser om inhabilitet og tavshedspligt.",
      "valid_from": "2024-11-15",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. De i § 1 nævnte institutioner skal for så vidt angår vedtægter følge reglerne i § 3 i lov om økonomiske og administrative forhold for modtagere af driftstilskud fra Kulturministeriet.",
      "valid_from": "2024-11-15",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Vedtægterne skal godkendes af Slots- og Kulturstyrelsen.",
      "valid_from": "2024-11-15",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Bestyrelsen ansætter og afskediger den daglige ledelse. Stk. 2. Den daglige ledelse ansættes for en tidsbegrænset periode. Stk. 3. Ved ansættelsen af den daglige ledelse for Folketeatret gælder bestemmelserne om udpegning af teaterledere ved Det Københavnske Teatersamarbejde, som fastsat i bekendtgørelsen om Det Københavnske Teatersamarbejde. Ledelsen for Folketeatret indgår i direktørforummet i Det Københavnske Teatersamarbejde, jf. § 8 i bekendtgørelse om Det Københavnske Teatersamarbejde.",
      "valid_from": "2024-11-15",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. For de i § 1 nævnte institutioner, som selv producerer scenekunstforestillinger, gælder, at der ikke uden kulturministerens godkendelse må gøres indskrænkninger i ledelsens ret til frit og uafhængigt at træffe bestemmelse om repertoire, engagement og øvrige kunstneriske spørgsmål, jf. § 31, stk. 2, i lov om scenekunst.",
      "valid_from": "2024-11-15",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Kollektive overenskomster for ansatte ved Aarhus Teater, Odense Teater, Aalborg Teater, Den Jyske Opera og Folketeatret skal godkendes af finansministeren, jf. § 31, stk. 1, i lov om scenekunst.",
      "valid_from": "2024-11-15",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Kulturministeriet kan indgå flerårige rammeaftaler med de i § 1 nævnte institutioner og eventuelle kommuner, der yder tilskud til institutionerne. I de flerårige rammeaftaler kan der fastsættes særlige mål og krav til institutionernes virksomhed inden for de rammer, der er fastsat i lov om scenekunst og i nærværende bekendtgørelse.",
      "valid_from": "2024-11-15",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. De i § 1 nævnte institutioner skal for så vidt angår budget, regnskab og revision følge reglerne i den til enhver tid gældende bekendtgørelse om økonomiske og administrative forhold for modtagere af driftstilskud fra Kulturministeriet.",
      "valid_from": "2024-11-15",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Afgivne tilsagn kan bortfalde, og udbetalte tilskud kan kræves tilbagebetalt, i tilfælde hvor modtageren af tilskud efter §§ 1 og 2 ikke opfylder betingelserne for tilskuddet eller ikke gennemfører den forudsatte aktivitet, jf. § 13 i lov om økonomiske og administrative forhold for modtagere af driftstilskud fra Kulturministeriet.",
      "valid_from": "2024-11-15",
      "valid_to": null
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Bekendtgørelsen træder i kraft 1. januar 2025. Stk. 2. Bekendtgørelse nr. 539 af 29. april 2022 om teatre og andre institutioner på scenekunstområdet med særlige opgaver ophæves.",
      "valid_from": "2024-11-15",
      "valid_to": null
    },
    {
      "provision_ref": "10:17",
      "chapter": "10",
      "section": "17",
      "content": "§ 17. Udpegning og beskikkelse af bestyrelsen for Fredericia Musicalteater i henhold til §§ 3-6 sker første gang pr. 1. januar 2025. Stk. 2. Ved beskikkelsen af bestyrelsen for Fredericia Musicalteater efter stk. 1, jf. § 6, stk. 7, beskikkes bestyrelsesmedlemmer udpeget af teatrenes hjemstedskommuner og teatrenes medarbejdere for en periode af et år og to måneder, mens bestyrelsesmedlemmer udpeget af kulturministeren og Statens Kunstfond beskikkes for en periode af tre år og to måneder. Stk. 3. For perioden 1. januar 2025 til 28. februar 2025 kan Fredericia Musicalteater modtage og opretholde tilskud i medfør af § 2, stk. 1, 1. pkt., uagtet om betingelserne for institutionens vedtægter i §§ 8 og 9 er opfyldte .",
      "valid_from": "2024-11-15",
      "valid_to": null
    },
    {
      "provision_ref": "10:18",
      "chapter": "10",
      "section": "18",
      "content": "§ 18. Den igangværende beskikkelsesperiode, jf. § 6, stk. 7-9, for bestyrelsesmedlemmer for Vendsyssel Teater kan forlænges med to måneder til henholdsvis 28. februar 2026 og 29. februar 2028.",
      "valid_from": "2024-11-15",
      "valid_to": null
    }
  ],
  "definitions": []
}
