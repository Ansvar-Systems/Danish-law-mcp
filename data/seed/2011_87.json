{
  "id": "2011:87",
  "type": "statute",
  "title": "Bekendtgørelse om adgang til erhvervsakademiuddannelser og professionsbacheloruddannelser",
  "short_name": "BEK H#LOKDOK04",
  "status": "in_force",
  "issued_date": "2011-02-07",
  "url": "https://www.retsinformation.dk/eli/lta/2011/87/xml",
  "description": "Retsinformation source. DocumentId=AT004473; AccessionNumber=B20110008705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen vedrører adgangskrav, optagelse, indskrivning og orlov ved erhvervsakademiuddannelser og professionsbacheloruddannelser, der er nævnt i bilag 1 til denne bekendtgørelse."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Adgang til en erhvervsakademiuddannelse eller en professionsbacheloruddannelse, jf. § 1, forudsætter, at ansøgeren opfylder de adgangskrav, der er fastsat i bilag 1. Stk. 2. Adgangskravene fastsættes af Undervisningsministeriet. Ændringer af adgangskrav offentliggøres på ministeriets optagelsesportal på www.optagelse.dk. Skærpelser varsles mindst 2 år, før de træder i kraft."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved en gymnasial eksamen forstås i bilag 1 følgende: 1) Studentereksamen (stx). 2) Højere forberedelseseksamen (hf). 3) Højere handelseksamen (hhx). 4) Højere teknisk eksamen (htx). 5) Studiekompetencegivende eksamen i forbindelse med erhvervsuddannelse (eux). 6) Færøsk studentereksamen, Grønlands gymnasiale Uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland, eksamen fra Duborg-skolen og fra A.P. Møller Skolen. 7) Gymnasiale indslusningsforløb for flygtninge og indvandrere (GIF). 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB) Option Internationale de Baccalauréat (OIB) og dansk-tysk studentereksamen (DIAP). 9) Udenlandsk eksamen m.v., som kan sidestilles med en dansk gymnasial eksamen, eller som Styrelsen for International Uddannelse (IU) har vurderet som sammenlignelig med en dansk gymnasial eksamen. Stk. 2. Adgangskravet til visse tekniske erhvervsakademiuddannelser og professionsbacheloruddannelser kan tillige opfyldes ved adgangseksamen til ingeniøruddannelserne, jf. bilag 1. Stk. 3. Vurdering af udenlandske eksaminer, jf. stk. 1, nr. 9, foretages i henhold til reglerne i lov om vurdering af udenlandske uddannelseskvalifikationer m.v."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Adgang til en erhvervsakademiuddannelse eller en professionsbacheloruddannelse kan endvidere forudsætte opfyldelse af specifikke adgangskrav, som er bestemte fag på henholdsvis A-, B-, C-, D- eller E-niveau, jf. reglerne for gymnasial uddannelse, for erhvervsuddannelse eller for almen voksenuddannelse. De specifikke adgangskrav er fastsat af Undervisningsministeriet efter indstilling fra uddannelsesinstitutionerne, jf. bilag 1. Stk. 2. Når et fag forudsættes på et bestemt niveau, jf. stk. 1, skal ansøgeren have opfyldt bestågrænsen på dette eller et højere niveau i overensstemmelse med reglerne om karaktergivning i den pågældende uddannelse. Indgår der i faget flere karakterer, er kravet opfyldt, hvis det vægtede gennemsnit er mindst 2,0. Kravet kan ikke opfyldes med oprunding. Stk. 3. Når adgangskravet i bilag 1 er fastsat til relevant erhvervsuddannelse eller relevant erhvervsakademiuddannelse afgør institutionen i det enkelte tilfælde, om adgangskravet er opfyldt. Stk. 4. Når adgangskravet i bilag 1 er fastsat til en række gymnasiale enkeltfag, skal institutionen for ansøgere med udenlandske uddannelseskvalifikationer i det enkelte tilfælde vurdere, om adgangskravet er opfyldt. Institutionen skal tage udgangspunkt i den vurdering af hele udenlandske eksaminer, der foretages i henhold til reglerne i lov om vurdering af udenlandske uddannelseskvalifikationer, jf. § 3, stk. 3."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Uddannelsesinstitutionen kan kræve, at den adgangsgivende eksamen skal være aflagt med et bestemt eksamensgennemsnit som minimum, eller at enkelte fag er bestået med en bestemt minimumskarakter, der er højere end karakteren 02 i overensstemmelse med reglerne om karaktergivning i den pågældende uddannelse. Stk. 2. Institutionens beslutning om fastsættelse af karakterkrav og ændring heraf skal meddeles Undervisningsministeriet, der offentliggør kravet på ministeriets optagelsesportal, www.optagelse.dk. Fastsættelse af karakterkrav og skærpelser heraf skal varsles mindst 2 år, før de får virkning. Stk. 3. Institutionen kan dispensere fra egne fastsatte karakterkrav, jf. stk. 1, hvis der foreligger usædvanlige forhold."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Uddannelsesinstitutionen kan tillade betinget optagelse af ansøgere til en erhvervsakademiuddannelse eller en professionsbacheloruddannelse, selvom adgangskravene ikke er opfyldt ved ansøgningsfristen, jf. dog stk. 2. Optagelse er betinget af, at ansøgeren efter institutionens nærmere bestemmelser inden studiestart eller umiddelbart derefter opfylder adgangskravene eller supplerer til et niveau, der efter institutionens afgørelse kan sidestilles med adgangskravene. Stk. 2. En institution kan i tilfælde af forventet væsentlig adgangsbegrænsning på en uddannelse bestemme, at betinget optagelse efter stk. 1 ikke kan finde sted. Institutionens beslutning herom skal være offentliggjort på institutionens hjemmeside mindst 1 år, før den får virkning. Forinden offentliggørelsen skal Undervisningsministeriet være orienteret herom."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Har ansøgeren bestået flere adgangsgivende gymnasiale eksaminer, benyttes kun den først beståede eksamen som grundlag for optagelse, når eksamensgennemsnittet enten udgør en del af adgangskravet eller anvendes som udvælgelseskriterium. Stk. 2. Uddannelsesinstitutionen kan dispensere fra stk. 1, hvis der foreligger usædvanlige forhold."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. I de tilfælde, hvor ansøger søger optagelse på et andet grundlag end de fastsatte adgangskrav, skal uddannelsesinstitutionen foretage en individuel vurdering af ansøgers kompetencer. Stk. 2. Institutionen foretager den individuelle vurdering af ansøgerens kompetencer på baggrund af de oplysninger, som fremgår af ansøgningen. Vurderingen skal bygges på oplysninger om ansøgers samlede viden, færdigheder og kompetencer uanset, hvor de er erhvervet. Skønnes ansøgeren efter vurderingen at have faglige kvalifikationer, der kan sidestilles med de fastsatte adgangskrav, og vurderer institutionen, at ansøgeren vil kunne gennemføre uddannelsen, kan institutionen meddele ansøgeren optagelse. Stk. 3. Tilladelse efter stk. 1 kan betinges af, at ansøgeren senest inden det tidspunkt, der er fastsat for studiestarten, består en kvalifikationsprøve eller gennem en anden form for individuel bedømmelse dokumenterer nødvendige kvalifikationer. Stk. 4. Afgørelse efter stk. 1 og 3 omfatter kun den ansøgte uddannelse ved den pågældende institution."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Adgang til en selvstændig overbygningsuddannelse (professionsbachelor) forudsætter en af de i bilag 1 nævnte erhvervsakademiuddannelser eller anden dansk eller udenlandsk uddannelse på samme niveau. Stk. 2. Skærpelser af adgangskrav varsles med mindst 2 år, før de træder i kraft. Stk. 3. Uddannelsesinstitutionerne kan optage ansøgere på en selvstændig overbygningsuddannelse (professionsbachelor) på et andet grundlag end de fastsatte adgangskrav i stk. 1, hvis ansøgeren har faglige kvalifikationer, der kan sidestilles hermed, og institutionen skønner, at ansøgeren vil kunne gennemføre uddannelsen. Institutionen kan fastsætte, at ansøgeren senest inden det tidspunkt, der er fastsat for studiestarten, skal aflægge supplerende prøver. Stk. 4. Vurdering af udenlandske eksaminer, jf. stk. 1, foretages i henhold til reglerne i lov om vurdering af udenlandske uddannelseskvalifikationer m.v."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Uddannelsesinstitutionen kan på baggrund af en konkret, faglig vurdering kræve, at udenlandske ansøgere eller ansøgere med udenlandsk adgangsgrundlag, der er omfattet af §§ 2 og 2a i lov om danskuddannelse til voksne udlændinge m.fl., senest inden det tidspunkt, der er fastsat for studiestarten, skal have bestået Studieprøven i dansk eller dokumenteret tilsvarende kundskaber i dansk. For udenlandske ansøgere eller ansøgere med udenlandsk adgangsgrundlag, der efter lov om danskuddannelse til voksne udlændinge m.fl. ikke kan indstilles til Studieprøven i dansk, kan institutionen alene kræve, at ansøgeren senest inden det tidspunkt, der er fastsat for studiestarten, skal have dokumenteret tilsvarende kundskaber i dansk. Stk. 2. Institutionen kan kræve, at Studieprøven i dansk er bestået med et bestemt eksamensgennemsnit som minimum, eller at enkelte eller alle delprøver er bestået med en bestemt minimumskarakter, der er højere end karakteren 02. Stk. 3. Krav til danskkundskaber, herunder hvornår Studieprøven i dansk skal være aflagt, skal fremgå af institutionens hjemmeside. Skærpelser af krav skal varsles med 2 år, før de får virkning. Det samme gælder for uddannelser, hvor der ikke tidligere har været krav om danskkundskaber."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Hvis en uddannelse eller væsentlige dele heraf udbydes på engelsk, skal ansøgeren senest inden det tidspunkt, der er fastsat for studiestarten, dokumentere kundskaber i engelsk svarende til mindst B-niveau. Uddannelsesinstitutionen kan fastsætte, at ansøgere tillige skal bestå en særligt tilrettelagt prøve. Stk. 2. Institutionen kan beslutte, at en ansøger, der ikke har engelsk på mindst B-niveau ved adgang til en erhvervsakademiuddannelse, professionsbacheloruddannelse eller selvstændig overbygningsuddannelse (professionsbachelor), i stedet skal bestå en særligt tilrettelagt prøve. Stk. 3. Krav til engelskkundskaber, herunder hvornår disse skal være dokumenteret, og hvilke krav der stilles til udenlandske prøver, skal fremgå af institutionens hjemmeside. Fastsættelse af krav til engelskkundskaber og skærpelser heraf skal varsles mindst 2 år, før de får virkning. Det samme gælder for uddannelser, hvor der ikke tidligere har været krav om engelskkundskaber."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Uddannelsesinstitutionen træffer afgørelse om optagelse af den enkelte ansøger efter regler fastsat i denne bekendtgørelse."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Uddannelsesinstitutionen fastsætter, jf. stk. 2, hvor mange ansøgere der kan optages på den enkelte erhvervsakademiuddannelse eller professionsbacheloruddannelse, medmindre optagelseskapaciteten er fastsat af Undervisningsministeriet. Stk. 2. På uddannelser med frit optag fastsætter institutionen en optagelseskapacitet, der sikrer tilfredsstillende uddannelsesforhold."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Ansøgere, der har afsluttet en kandidatuddannelse, kan kun optages på en erhvervsakademiuddannelse eller en professionsbacheloruddannelse, hvis der er ledige pladser. Det samme gælder for ansøgere, der to gange tidligere har været indskrevet på en videregående uddannelse uden at have erhvervet afsluttende eksamen. Stk. 2. Uddannelsesinstitutionen kan dispensere fra stk. 1, hvis der foreligger usædvanlige forhold."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Er der flere kvalificerede ansøgere end uddannelsespladser på det enkelte optagelsesområde, jf. § 13, stk. 1, kan uddannelsespladserne opdeles i kvote 1 og kvote 2 og eventuelt kvote 3. Kvote 1 kan opdeles i kvote 1a og 1b. Overskydende pladser i kvote 2 overføres til kvote 1. Kvote 3 kan kun oprettes til erhvervsakademiuddannelser eller professionsbacheloruddannelser, der udbydes på engelsk. Stk. 2. Undervisningsministeriet fastsætter hvert år kvoternes størrelse, herunder eventuel opdeling i kvote 1a og kvote 1b samt i kvote 3, efter indstilling fra uddannelsesinstitutionerne. Stk. 3. Ministeriet kan godkende, at de institutioner, der udbyder en erhvervsakademiuddannelse eller en professionsbacheloruddannelse, kan anvende et andet optagelsessystem end kvotesystemet. Stk. 4. Institutionen offentliggør på sin hjemmeside den fastsatte fordeling af uddannelsespladserne efter stk. 1 og 2, og et eventuelt andet optagelsessystem efter stk. 3."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Uddannelsespladserne i kvote 1a tildeles efter faldende optagelseskvotient ansøgere med adgangsgivende eksaminer, jf. § 3, stk. 1, nr. 1-9. Stk. 2. Optagelseskvotienten er: 1) eksamensgennemsnittet ifølge beviset for den adgangsgivende eksamen justeret i henhold til reglerne i § 17, eller 2) eksamensgennemsnittet af en omregnet udenlandsk eksamen efter 7-trins-skalaen, jf. § 38, stk. 4, justeret i henhold til reglerne i § 17. Stk. 3. Ansøgere med udenlandske adgangsgivende eksaminer, der ikke kan omregnes til en optagelseskvotient, kan kun søge optagelse gennem kvote 2, jf. § 20, stk. 1, nr. 4. Stk. 4. Uddannelsesinstitutionen kan dispensere fra reglerne i stk. 1, hvis der foreligger usædvanlige forhold."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. En ansøger med en adgangsgivende eksamen, jf. § 3, stk.1, nr. 1-5, der er afsluttet op til 2 år før ansøgningsåret, jf. dog stk. 4, får justeret sit eksamensgennemsnit, jf. stk. 3, når det skal anvendes som udvælgelseskriterium, jf. § 16. Tidspunktet for afslutning af den adgangsgivende eksamen er datoen for udstedelsen af eksamensbeviset. Stk. 2. Hvis ansøgeren har bestået flere gymnasiale eksaminer, kan kun den først beståede eksamen benyttes som grundlag for justering efter stk. 1. Stk. 3. Justeringen af eksamensgennemsnittet efter stk. 1 foretages ved at multiplicere det opnåede eksamensgennemsnit, jf. § 38, stk. 5, med 1,08. Gennemsnittet beregnes med 1 decimal. Stk. 4. Uddannelsesinstitutionen forlænger 2-års-fristen efter stk. 1, hvis ansøgeren har været forhindret i at påbegynde en uddannelse på grund af følgende forhold: 1) Værnepligtstjeneste, herunder tjeneste på værnepligtslignende vilkår. 2) Uddannelse med henblik på samt udsendelse som led i forsvarets internationale operationer. 3) Adoption eller barsel. 4) Længerevarende sygdom. 5) Pasning af nærtstående, som er handicappede, alvorligt syge eller døende. Stk. 5. Fristforlængelse efter stk. 4 gives med hele ansøgningsår. En ansøger kan dog højst sammenlagt opnå 4 års fristforlængelse. Det påhviler ansøgeren over for institutionen at dokumentere, at betingelsen for fristforlængelse er opfyldt. Stk. 6. En ansøger med en adgangsgivende eksamen, jf. § 3, stk. 1, nr. 6, 8 og 9, får, når resultatet kan omregnes til en optagelseskvotient, justeret kvotienten, hvis den skal anvendes som udvælgelseskriterium, efter reglerne i stk. 1-5. En ansøger, der selv kan bestemme tidspunktet for afslutningen af den adgangsgivende eksamen, får kun justeret sit eksamensgennemsnit, hvis den gennemførte undervisning og de dertil knyttede prøver er afsluttet inden for en periode, der svarer til den normerede eller normale uddannelsestid for den pågældende uddannelse. Det påhviler ansøgeren over for uddannelsesinstitutionen at dokumentere, at betingelsen for justering er opfyldt."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Uddannelsespladserne i kvote 1b tildeles efter faldende optagelseskvotient ansøgere, der alene på grund af adgangsbegrænsning ikke kan optages i kvote 1a. Stk. 2. Optagelseskvotienten efter stk. 1 beregnes som gennemsnittet af 4 skriftlige eksamenskarakterer i den gymnasiale eksamen beregnet med én decimal, jf. nr. 1-5, lagt sammen med eksamensgennemsnittet beregnet efter § 16, stk. 2: 1) For ansøgere med gymnasial eksamen efter § 3, stk. 1, nr. 1, indgår dansk, et yderligere fag på A-niveau, engelsk samt studieretningsprojektet. 2) For ansøgere med en gymnasial eksamen efter § 3, stk. 1, nr. 2, indgår dansk, engelsk, matematik samt den større skriftlige opgave. 3) For ansøgere med gymnasial eksamen efter § 3, stk. 1, nr. 3, indgår dansk, et yderligere fag på A-niveau, engelsk samt studieretningsprojektet. 4) For ansøgere med en gymnasial eksamen efter § 3, stk. 1, nr. 4, indgår dansk, matematik, engelsk samt teknologi. 5) For ansøgere med en gymnasial eksamen efter § 3, stk. 1, nr. 5, indgår dansk, engelsk, matematik samt den større skriftlige opgave. Stk. 3. For ansøgere med flere fag på A-niveau, ud over dansk og eventuelt engelsk, jf. stk. 2, nr. 1 og 3, indgår karakteren fra det A-niveaufag, hvori der er opnået den højeste karakter. For ansøgere, der har fag på et højere niveau end det krævede i den pågældende gymnasiale eksamen, indgår karakteren fra faget på det højere niveau, jf. stk. 2, nr. 1, 2 og 4. Stk. 4. En ansøger med gymnasial eksamen, jf. § 3, stk. 1, nr. 6, 8 og 9, får, når resultatet kan omregnes til en optagelseskvotient, korrigeret kvotienten, når den skal anvendes som udvælgelseskriterium, efter reglerne i stk. 2. Kravet om dansk kan erstattes af ansøgerens modersmål på A-niveau eller tilsvarende niveau. Det påhviler ansøgeren over for institutionen at dokumentere, at betingelsen for korrigering er opfyldt."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Hvis det ikke er muligt at optage alle ansøgere med samme optagelseskvotient, jf. §§ 16 og 18, sker udvælgelsen ved lodtrækning, der foretages af tilmeldingssekretariatet, jf. § 24."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Uddannelsespladserne i kvote 2 tildeles til: 1) Ansøgere, der opfylder adgangskravene til uddannelsen, men ikke har tilstrækkelig optagelseskvotient til at kunne optages i kvote 1a eller 1b. 2) Ansøgere, der ikke har en gymnasial eksamen, men som opfylder andre adgangskrav, jf. bilag 1, til den pågældende uddannelse. 3) Ansøgere, der ikke opfylder adgangskravene, men som har kvalifikationer, der kan sidestilles hermed, jf. § 8. 4) Ansøgere med en udenlandsk adgangsgivende eksamen, der ikke kan omregnes til en optagelseskvotient i kvote 1, jf. § 16, stk. 3, medmindre de pågældende skal søge optagelse gennem kvote 3, jf. § 21. 5) Ansøgere, der som led i opfyldelse af adgangskravene, jf. bilag 1, skal deltage i en optagelsesprøve, en optagelsessamtale eller lignende. Stk. 2. Uddannelsespladserne i kvote 2 tildeles efter konkret vurdering af ansøgerne. Stk. 3. Hvis uddannelsesinstitutionen ud over den adgangsgivende eksamen lader aktiviteter indgå i vurderingen af ansøgerens kvalifikationer, må der højst indgå aktiviteter af en samlet varighed på 12 måneder. Stk. 4. Hvis erhvervsarbejde indgår i den konkrete vurdering, skal erhvervsarbejde, der optjenes som led i kontrakt med forsvaret, kunne medregnes med hele kontraktperioden, uanset at kontrakten først udløber efter ansøgningsfristen, dog senest indtil studiestart. På tilsvarende vis medregnes værnepligtstjeneste. Stk. 5. Institutionen offentliggør på sin hjemmeside, hvilke objektive kriterier der kan indgå i vurderingen af den enkelte ansøger. Væsentlige ændringer af kriterierne skal varsles med mindst 2 år, før de får virkning. Stk. 6. Institutionen kan dispensere fra egne optagelseskriterier i stk. 5, hvis der foreligger usædvanlige forhold."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Uddannelsespladserne i kvote 3 tildeles ansøgere, der har en udenlandsk adgangsgivende eksamen, og hvor ansøgeren har behov for tidsbegrænset opholdstilladelse med henblik på midlertidigt ophold til uddannelse. Uddannelsespladserne tildeles på grundlag af en konkret vurdering af ansøgerne efter kriterier fastsat af uddannelsesinstitutionen. Stk. 2. Institutionen offentliggør på engelsk på sin hjemmeside, hvilke objektive faglige kriterier der, sammen med de fastsatte adgangskrav, jf. bilag 1, indgår i vurderingen af den enkelte ansøger. Væsentlige skærpelser af kriterierne skal varsles med mindst 1 år, før de får virkning. Stk. 3. Ansøgere, der opfylder betingelserne i stk. 1, optages uden for kvote 1 og 2. Stk. 4. Institutionen kan dispensere fra egne optagelseskriterier i stk. 1, hvis der foreligger usædvanlige forhold."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Uddannelsesinstitutionen fastsætter ud over optagelseskapaciteten et antal ventelistepladser, som søges samtidig med ansøgning om ordinær optagelse. Ansøgerne til ventelistepladser opføres på en prioriteret venteliste efter samme kriterier som ved den ordinære optagelse. Stk. 2. Retten til en uddannelsesplads bortfalder, hvis ansøgeren på ventelisten ikke har taget imod tilbuddet om uddannelsespladsen inden for en frist fastsat af institutionen. Stk. 3. Har ansøgeren ikke fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Det er dog en betingelse for optagelse, at ansøgeren senest inden ansøgningsfristens udløb opfylder de specifikke adgangskrav og krav til bestemte minimumskarakterer i de enkelte fag, der gælder for uddannelsen det pågældende år, jf. §§ 4 og 5. Stk. 4. Uanset, at der er opnået tilsagn om optagelse, skal ansøgeren indsende ny ansøgning året efter."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Ansøgning om optagelse gennem kvote 1 og 2 sker digitalt via Undervisningsministeriets optagelsesportal, www.optagelse.dk, eller manuelt ved brug af skemaer på papir. Stk. 2. Der kan søges om optagelse ved indtil 8 af de optagelsesområder, der fremgår af ansøgningsskemaet, jf. stk. 1. Stk. 3. Ansøgeren sender ansøgningsskema og dokumentation for adgangsgrundlaget til alle de søgte uddannelsesinstitutioner samt prioriteringsskema til den højest prioriterede institution. Dokumentation for adgangsgrundlag skal eftersendes, hvis ansøgeren ikke har modtaget eksamensbevis eller lignende før udløbet af ansøgningsfristen, jf. § 25. Stk. 4. Ansøgning om optagelse gennem kvote 3 sker efter regler fastsat af institutionen, som er offentliggjort på institutionens hjemmeside."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Koordinering af ansøgernes optagelse på de uddannelser, der er omfattet af denne bekendtgørelse, foretages af tilmeldingssekretariatet, jf. § 26, stk. 1, i bekendtgørelse om adgang m.v. ved bachelor- og kandidatuddannelser ved universiteterne. Stk. 2. Uddannelsesinstitutioner, der er omfattet af denne bekendtgørelse, skal på begæring meddele tilmeldingssekretariatet de oplysninger, der er nødvendige for koordineringen af ansøgning og tilmelding, herunder oplysning om udbud af uddannelser, ansøgere til og optagne ved uddannelserne."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ansøgningsfristen ved optagelse på en erhvervsakademiuddannelse eller en professionsbacheloruddannelse er: 1) Den 15. marts kl. 12.00 for ansøgere, der søger optagelse gennem kvote 2. 2) Den 15. marts kl. 12.00 for alle ansøgere med internationale eller udenlandske adgangsgivende eksaminer, jf. § 3, stk. 1, nr. 8 og 9, medmindre de pågældende skal søge optagelse gennem kvote 3, jf. stk. 2. 3) Den 15. marts kl. 12.00 for ansøgere til uddannelser, hvor der som led i adgangskravene, jf. bilag 1, indgår en optagelsesprøve, en optagelsessamtale eller lignende. 4) Den 5. juli kl. 12.00 for ansøgere, der søger optagelse gennem kvote 1. 5) Den 15. marts kl. 12.00 eller den 5. juli kl. 12.00 for uddannelsesinstitutioner, der ikke optager efter kvotesystemet. Stk. 2. For ansøgere, der søger optagelse gennem kvote 3, fastsætter institutionen ansøgningsfristen, som dog ikke kan være senere end den 15. marts kl. 12.00. Ansøgningsfristen offentliggøres på institutionens hjemmeside. Stk. 3. Ansøgere, der søger optagelse til ansøgningsfristen den 15. marts kl. 12.00, vil blive bedømt efter optagelseskriterierne i både kvote 1 og 2. Optagelse gennem kvote 1 forudsætter dog, at ansøgeren har en adgangsgivende eksamen, der kan omregnes til en optagelseskvotient, jf. § 16. Ansøgere, der søger optagelse til ansøgningsfristen den 5. juli kl. 12.00, vil alene blive bedømt efter optagelseskriterierne i kvote 1. Stk. 4. Institutionen kan i usædvanlige tilfælde se bort fra en mindre overskridelse af ansøgningsfristen i stk. 1."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Uddannelsesinstitutionen skal senest den 30. juli give de ansøgere, der kan optages ved institutionen, tilbud om en uddannelsesplads, jf. dog stk. 3. Ansøgeren skal bekræfte tilbuddet inden for en frist fastsat af institutionen. Bekræfter ansøgeren ikke tilbuddet inden for fristen, bortfalder retten til uddannelsespladsen. Stk. 2. Tilmeldingssekretariatet giver senest den 30. juli på vegne af institutionerne meddelelse til de ansøgere, der ikke kan optages ved de søgte erhvervsakademiuddannelser eller professionsbacheloruddannelser, jf. dog stk. 3. Stk. 3. Ansøgere, der er omfattet af kvote 3, skal have besked om optagelse eller afslag senest den 1. juni. Ansøgeren skal bekræfte tilbuddet om uddannelsespladsen inden for en frist fastsat af institutionen. Bekræfter ansøgeren ikke tilbuddet inden for fristen, bortfalder retten til uddannelsespladsen. Institutionen meddeler tilmeldingssekretariatet senest den 15. juni, hvem der er optaget gennem kvote 3. Stk. 4. Institutionen kan i usædvanlige tilfælde dispensere for en mindre overskridelse af den fastsatte frist for bekræftelse i stk. 1 og stk. 3."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Ansøgere, der ikke er optaget ved nogen af de søgte erhvervsakademiuddannelser eller professionsbacheloruddannelser, får samtidigt med meddelelsen om afslag fra tilmeldingssekretariatet en liste over uddannelser, hvor der er ledige pladser. For optagelse til ledige pladser fastsætter uddannelsesinstitutionen selv ansøgnings- og optagelsesprocedure, herunder frister. Hvis der er flere ansøgere til en erhvervsakademiuddannelse eller en professionsbacheloruddannelse, end der er ledige pladser, optages ansøgerne efter objektive kriterier fastsat af institutionen. Kriterierne for udvælgelse skal offentliggøres på institutionens hjemmeside samtidigt med offentliggørelsen af de ledige pladser."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Ansøgning om optagelse på en professionsbacheloruddannelse, der er tilrettelagt som en selvstændig overbygningsuddannelse, sker direkte til uddannelsesinstitutionen med ansøgningsfrist den 5. juli kl. 12.00, jf. dog stk. 2. Stk. 2. Ansøgningsfristen er den 15. marts kl. 12.00, hvis der som led i udvælgelsen indgår en optagelsesprøve. Stk. 3. Institutionen skal senest den 30. juli give de ansøgere, der kan optages ved institutionen, tilbud om en uddannelsesplads. Institutionen giver samtidigt meddelelse om afslag til de ansøgere, der ikke kan optages. Stk. 4 . Institutionen offentliggør på sin hjemmeside ansøgningsfrist, optagelsesprocedure samt tidspunkt for tilbud om eller afslag på en uddannelsesplads efter stk. 3 samt eventuelle tidsfrister for bekræftelse af tilbuddet."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Kan uddannelsesinstitutionen af kapacitetsmæssige årsager ikke optage alle ansøgere på en professionsbacheloruddannelse, der er tilrettelagt som en selvstændig overbygningsuddannelse, skal udvælgelse ske efter faglige kriterier, som på forhånd er fastsat af de institutioner, der udbyder samme uddannelse. Stk. 2. Institutioner, der udbyder samme uddannelse, fastlægger i studieordningen hvilke faglige kriterier, der lægges vægt på ved udvælgelsen af ansøgerne. De faglige kriterier kan udgøres af gennemsnittet på den adgangsgivende uddannelse eller karakterer opnået i enkelte fag i den pågældende uddannelse, ansøgerens tidligere studierelevante erfaring samt en personlig samtale, hvorunder for eksempel ansøgerens motivation og studieegnethed afdækkes. Stk. 3. Institutionen offentliggør på sin hjemmeside hvilke faglige kriterier, der kan indgå i vurderingen af den enkelte ansøger. Væsentlige ændringer af kriterierne skal varsles med mindst 2 år, før de får virkning."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. På selvstændige overbygningsuddannelser (professionsbachelor), der udbydes på engelsk, kan uddannelsesinstitutionen reservere et antal studiepladser til ansøgere, der har behov for opholdstilladelse med henblik på at deltage i en uddannelse, og hvis udenlandske eksamen vurderes at opfylde adgangskravene til den pågældende uddannelse. Ansøgningsfrist og tidspunkt for tilbud om en studieplads kan for disse ansøgere ligge tidligere end for øvrige ansøgere. Stk. 2. Institutionen offentliggør på sin hjemmeside ansøgningsfrist, optagelsesprocedure samt tidspunkt for tilbud om eller afslag på en uddannelsesplads efter stk. 1 samt eventuelt tidsfrister for bekræftelse af tilbuddet."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Uddannelsesinstitutionen indskriver den studerende administrativt på det relevante trin af uddannelsen i en af følgende kategorier: 1) Erhvervsakademiuddannelser. 2) Professionsbacheloruddannelser. 3) Selvstændige overbygningsuddannelser (professionsbachelor). 4) Kortere studieforløb med henblik på merit i anden uddannelse. 5) Gæstestuderende i øvrigt. Stk. 2. Indskrivning kan foregå på ethvert tidspunkt og ved flere studiestartstidspunkter efter institutionens regler om fordeling af de studerende. Stk. 3. Indskrivning på en uddannelses senere trin er betinget af, at institutionen har ledig plads. Stk. 4. Ved indskrivning bliver den studerende omfattet af de rettigheder og pligter, der følger af de regler, der gælder for studerende på den pågældende uddannelse ved den pågældende institution. Stk. 5. Institutionen kan fastsætte nærmere regler om indskrivningen."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Den studerende kan ikke være indskrevet ved mere end én heltidsuddannelse ad gangen bortset fra de tilfælde, der er nævnt i § 31, stk. 1, nr. 4 og 5. Stk. 2. Uddannelsesinstitutionen kan dispensere fra stk. 1, hvis der foreligger usædvanlige forhold."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Uddannelsesinstitutionen bringer indskrivningen til ophør, når den studerende 1) har gennemført uddannelsen, 2) ikke kan afslutte uddannelsen som følge af, at den pågældende har opbrugt sine eksamensforsøg, 3) ikke kan afslutte uddannelsen som følge af reglerne for den pågældende uddannelse eller regler fastsat i medfør af § 34, stk. 1, eller 4) melder sig ud af uddannelsen. Stk. 2. Hvor indskrivning er bragt til ophør, jf. stk. 1, nr. 2 og 3, kan institutionen tillade den pågældende at søge indskrivning på ny, jf. dog § 14, hvis institutionen på grundlag af en konkret faglig vurdering finder, at den pågældendes muligheder for at gennemføre uddannelsen er væsentligt forbedrede, eller hvis uddannelsens indhold er væsentligt ændret. Stk. 3. Hvor indskrivningen er bragt til ophør efter stk. 1, nr. 4, kan den pågældende kun blive indskrevet ved at søge optagelse på ny, jf. dog § 14."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Uddannelsesinstitutioner, der udbyder samme uddannelse, kan i studieordningen fastsætte enslydende kriterier for, hvornår indskrivningen kan bringes til ophør for studerende, der ikke har været studieaktive i en sammenhængende periode på mindst 1 år. Det skal af reglerne fremgå, hvilke krav der stilles for at være studieaktiv. Stk. 2. Det skal af regler, jf. stk. 1, ligeledes fremgå, at institutionen kan dispensere fra studieaktivitetskravet, hvis der foreligger usædvanlige forhold."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Studerende kan få orlov fra en uddannelse efter regler, der fastsættes af uddannelsesinstitutionen, jf. dog § 36. Stk. 2. Studerende kan i orlovsperioden ikke deltage i undervisningen og prøver inden for den uddannelse, hvorfra den studerende har orlov."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. En uddannelsesinstitution kan ikke meddele en studerende orlov, før den pågældende har bestået prøverne efter 1. studieår på en erhvervsakademiuddannelse eller en professionsbacheloruddannelse, eller har gennemført første halve studieår på en selvstændig overbygningsuddannelse (professionsbachelor), jf. dog stk. 2 og 3. Stk. 2. Orlov skal meddeles studerende, hvis den er begrundet i barsel, adoption eller indkaldelse til værnepligtstjeneste, som defineret i § 1 i lov om værnepligtsorlov m.v. Stk. 3. Studerende, der tegner kontrakt med forsvaret om at stille sig til rådighed med henblik på udsendelse til udlandet eller der tegner kontrakt med forsvaret om udsendelse til udlandet, følger reglerne i § 13 b i lov om forsvarets personel. Stk. 4. Institutionerne kan dispensere fra stk. 1, hvis der foreligger usædvanlige forhold."
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Skift til ny erhvervsakademiuddannelse eller professionsbacheloruddannelse, eller selvstændig overbygningsuddannelse (professionsbachelor) på samme eller anden uddannelsesinstitution sker efter reglerne for den nye uddannelse. Stk. 2. Overflytning til samme uddannelse ved en anden institution kan, medmindre der foreligger særlige forhold, tidligst ske, når den studerende har bestået prøver svarende til første studieår på den modtagende uddannelse. Stk. 3. Overflytning forudsætter, at der er ledige uddannelsespladser på det pågældende uddannelsestrin af uddannelsen."
    },
    {
      "provision_ref": "10:38",
      "chapter": "10",
      "section": "38",
      "content": "§ 38. Karakterer og karaktergennemsnit, jf. § 4, stk. 2, § 5, stk. 1 og § 10, stk. 2, er angivet efter 7-trins-skalaen, jf. bekendtgørelse om karakterskala og anden bedømmelse. Stk. 2. Når eksamensgennemsnittet fra den adgangsgivende eksamen, jf. § 3 stk. 1, nr. 1-5 og 7, anvendes som udvælgelseskriterium eller udgør en del af adgangskravet, anvendes 7-trins-skalaen. Stk. 3. Omregning af gennemsnit fra 13-skalaen til 7-trins-skalaen, jf. stk. 1 og 2, sker efter omregningstabeller som offentliggøres på Undervisningsministeriets optagelsesportal, www.optagelse.dk. Stk. 4. Omregning efter stk. 1 og 2 for ansøgere med adgangsgivende eksaminer, jf. § 3, stk. 1, nr. 6, 8 og 9, sker, når resultatet kan omregnes til 7-trins-skalaen, efter omregningstabeller, som offentliggøres på Styrelsen for International Uddannelses hjemmeside, www.iu.dk. Stk. 5. Eventuel justering af eksamensgennemsnittet, jf. § 17, foretages efter omregningen til 7-trins-skalaen er sket."
    },
    {
      "provision_ref": "10:39",
      "chapter": "10",
      "section": "39",
      "content": "§ 39. Ved Danmarks Medie- og Journalisthøjskole skal der ved hver optagelse reserveres plads til 2 ansøgere fra Færøerne, der har bestået adgangskravene til uddannelsen, jf. bilag 1."
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Undervisningsministeriet kan dispensere fra bekendtgørelsen, når det findes begrundet i usædvanlige forhold."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Undervisningsministeriet kan bestemme, at uddannelsesinstitutionernes meddelelser til Undervisningsministeriet i henhold til bekendtgørelsen skal ske i elektronisk form, herunder bestemme, i hvilket format og til hvilke adressater meddelelserne skal gives."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Klager over uddannelsesinstitutionens afgørelser i henhold til denne bekendtgørelse kan, når klagen vedrører retlige spørgsmål, indbringes for Undervisningsministeriet. Stk. 2. Klagen indgives til institutionen inden for en frist af 2 uger fra den dag, afgørelsen er meddelt klageren. Såfremt institutionen fastholder sin tidligere meddelte afgørelse, videresender institutionen klagen til Undervisningsministeriet ledsaget af en udtalelse, som klageren har haft lejlighed til at kommentere inden for en frist af 1 uge. Klagerens kommentarer medsendes til ministeriet."
    },
    {
      "provision_ref": "11:43",
      "chapter": "11",
      "section": "43",
      "content": "§ 43. Bekendtgørelsen træder i kraft den 10. februar 2011, jf. dog stk. 2 og 3. Stk. 2. § 17 finder anvendelse for ansøgere, der har afsluttet deres gymnasiale eksamen i 2007 eller senere. Stk. 3. § 11, stk. 2, har virkning fra optagelsen i 2013. Stk. 4. Kvote 1b, jf. § 18, kan kun anvendes for ansøgere med en adgangsgivende eksamen, som er gennemført i 2008 eller senere."
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Bekendtgørelse nr. 239 af 15. marts 2010 om adgang, indskrivning og orlov mv. ved Undervisningsministeriets videregående uddannelser, ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen vedrører adgangskrav, optagelse, indskrivning og orlov ved erhvervsakademiuddannelser og professionsbacheloruddannelser, der er nævnt i bilag 1 til denne bekendtgørelse.",
      "valid_from": "2011-02-07",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Adgang til en erhvervsakademiuddannelse eller en professionsbacheloruddannelse, jf. § 1, forudsætter, at ansøgeren opfylder de adgangskrav, der er fastsat i bilag 1. Stk. 2. Adgangskravene fastsættes af Undervisningsministeriet. Ændringer af adgangskrav offentliggøres på ministeriets optagelsesportal på www.optagelse.dk. Skærpelser varsles mindst 2 år, før de træder i kraft.",
      "valid_from": "2011-02-07",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved en gymnasial eksamen forstås i bilag 1 følgende: 1) Studentereksamen (stx). 2) Højere forberedelseseksamen (hf). 3) Højere handelseksamen (hhx). 4) Højere teknisk eksamen (htx). 5) Studiekompetencegivende eksamen i forbindelse med erhvervsuddannelse (eux). 6) Færøsk studentereksamen, Grønlands gymnasiale Uddannelse (GU-eksamen), færøsk højere forberedelseseksamen, færøsk højere handelseksamen, den erhvervsgymnasiale uddannelse til højere handelseksamen fra Grønland, færøsk højere teknisk eksamen, den erhvervsgymnasiale uddannelse til højere teknisk eksamen fra Grønland, eksamen fra Duborg-skolen og fra A.P. Møller Skolen. 7) Gymnasiale indslusningsforløb for flygtninge og indvandrere (GIF). 8) Dansk/Fransk Baccalauréat (DFB), Europæisk Baccalauréat (EB), International Baccalaureate (IB) Option Internationale de Baccalauréat (OIB) og dansk-tysk studentereksamen (DIAP). 9) Udenlandsk eksamen m.v., som kan sidestilles med en dansk gymnasial eksamen, eller som Styrelsen for International Uddannelse (IU) har vurderet som sammenlignelig med en dansk gymnasial eksamen. Stk. 2. Adgangskravet til visse tekniske erhvervsakademiuddannelser og professionsbacheloruddannelser kan tillige opfyldes ved adgangseksamen til ingeniøruddannelserne, jf. bilag 1. Stk. 3. Vurdering af udenlandske eksaminer, jf. stk. 1, nr. 9, foretages i henhold til reglerne i lov om vurdering af udenlandske uddannelseskvalifikationer m.v.",
      "valid_from": "2011-02-07",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Adgang til en erhvervsakademiuddannelse eller en professionsbacheloruddannelse kan endvidere forudsætte opfyldelse af specifikke adgangskrav, som er bestemte fag på henholdsvis A-, B-, C-, D- eller E-niveau, jf. reglerne for gymnasial uddannelse, for erhvervsuddannelse eller for almen voksenuddannelse. De specifikke adgangskrav er fastsat af Undervisningsministeriet efter indstilling fra uddannelsesinstitutionerne, jf. bilag 1. Stk. 2. Når et fag forudsættes på et bestemt niveau, jf. stk. 1, skal ansøgeren have opfyldt bestågrænsen på dette eller et højere niveau i overensstemmelse med reglerne om karaktergivning i den pågældende uddannelse. Indgår der i faget flere karakterer, er kravet opfyldt, hvis det vægtede gennemsnit er mindst 2,0. Kravet kan ikke opfyldes med oprunding. Stk. 3. Når adgangskravet i bilag 1 er fastsat til relevant erhvervsuddannelse eller relevant erhvervsakademiuddannelse afgør institutionen i det enkelte tilfælde, om adgangskravet er opfyldt. Stk. 4. Når adgangskravet i bilag 1 er fastsat til en række gymnasiale enkeltfag, skal institutionen for ansøgere med udenlandske uddannelseskvalifikationer i det enkelte tilfælde vurdere, om adgangskravet er opfyldt. Institutionen skal tage udgangspunkt i den vurdering af hele udenlandske eksaminer, der foretages i henhold til reglerne i lov om vurdering af udenlandske uddannelseskvalifikationer, jf. § 3, stk. 3.",
      "valid_from": "2011-02-07",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Uddannelsesinstitutionen kan kræve, at den adgangsgivende eksamen skal være aflagt med et bestemt eksamensgennemsnit som minimum, eller at enkelte fag er bestået med en bestemt minimumskarakter, der er højere end karakteren 02 i overensstemmelse med reglerne om karaktergivning i den pågældende uddannelse. Stk. 2. Institutionens beslutning om fastsættelse af karakterkrav og ændring heraf skal meddeles Undervisningsministeriet, der offentliggør kravet på ministeriets optagelsesportal, www.optagelse.dk. Fastsættelse af karakterkrav og skærpelser heraf skal varsles mindst 2 år, før de får virkning. Stk. 3. Institutionen kan dispensere fra egne fastsatte karakterkrav, jf. stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Uddannelsesinstitutionen kan tillade betinget optagelse af ansøgere til en erhvervsakademiuddannelse eller en professionsbacheloruddannelse, selvom adgangskravene ikke er opfyldt ved ansøgningsfristen, jf. dog stk. 2. Optagelse er betinget af, at ansøgeren efter institutionens nærmere bestemmelser inden studiestart eller umiddelbart derefter opfylder adgangskravene eller supplerer til et niveau, der efter institutionens afgørelse kan sidestilles med adgangskravene. Stk. 2. En institution kan i tilfælde af forventet væsentlig adgangsbegrænsning på en uddannelse bestemme, at betinget optagelse efter stk. 1 ikke kan finde sted. Institutionens beslutning herom skal være offentliggjort på institutionens hjemmeside mindst 1 år, før den får virkning. Forinden offentliggørelsen skal Undervisningsministeriet være orienteret herom.",
      "valid_from": "2011-02-07",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Har ansøgeren bestået flere adgangsgivende gymnasiale eksaminer, benyttes kun den først beståede eksamen som grundlag for optagelse, når eksamensgennemsnittet enten udgør en del af adgangskravet eller anvendes som udvælgelseskriterium. Stk. 2. Uddannelsesinstitutionen kan dispensere fra stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. I de tilfælde, hvor ansøger søger optagelse på et andet grundlag end de fastsatte adgangskrav, skal uddannelsesinstitutionen foretage en individuel vurdering af ansøgers kompetencer. Stk. 2. Institutionen foretager den individuelle vurdering af ansøgerens kompetencer på baggrund af de oplysninger, som fremgår af ansøgningen. Vurderingen skal bygges på oplysninger om ansøgers samlede viden, færdigheder og kompetencer uanset, hvor de er erhvervet. Skønnes ansøgeren efter vurderingen at have faglige kvalifikationer, der kan sidestilles med de fastsatte adgangskrav, og vurderer institutionen, at ansøgeren vil kunne gennemføre uddannelsen, kan institutionen meddele ansøgeren optagelse. Stk. 3. Tilladelse efter stk. 1 kan betinges af, at ansøgeren senest inden det tidspunkt, der er fastsat for studiestarten, består en kvalifikationsprøve eller gennem en anden form for individuel bedømmelse dokumenterer nødvendige kvalifikationer. Stk. 4. Afgørelse efter stk. 1 og 3 omfatter kun den ansøgte uddannelse ved den pågældende institution.",
      "valid_from": "2011-02-07",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Adgang til en selvstændig overbygningsuddannelse (professionsbachelor) forudsætter en af de i bilag 1 nævnte erhvervsakademiuddannelser eller anden dansk eller udenlandsk uddannelse på samme niveau. Stk. 2. Skærpelser af adgangskrav varsles med mindst 2 år, før de træder i kraft. Stk. 3. Uddannelsesinstitutionerne kan optage ansøgere på en selvstændig overbygningsuddannelse (professionsbachelor) på et andet grundlag end de fastsatte adgangskrav i stk. 1, hvis ansøgeren har faglige kvalifikationer, der kan sidestilles hermed, og institutionen skønner, at ansøgeren vil kunne gennemføre uddannelsen. Institutionen kan fastsætte, at ansøgeren senest inden det tidspunkt, der er fastsat for studiestarten, skal aflægge supplerende prøver. Stk. 4. Vurdering af udenlandske eksaminer, jf. stk. 1, foretages i henhold til reglerne i lov om vurdering af udenlandske uddannelseskvalifikationer m.v.",
      "valid_from": "2011-02-07",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Uddannelsesinstitutionen kan på baggrund af en konkret, faglig vurdering kræve, at udenlandske ansøgere eller ansøgere med udenlandsk adgangsgrundlag, der er omfattet af §§ 2 og 2a i lov om danskuddannelse til voksne udlændinge m.fl., senest inden det tidspunkt, der er fastsat for studiestarten, skal have bestået Studieprøven i dansk eller dokumenteret tilsvarende kundskaber i dansk. For udenlandske ansøgere eller ansøgere med udenlandsk adgangsgrundlag, der efter lov om danskuddannelse til voksne udlændinge m.fl. ikke kan indstilles til Studieprøven i dansk, kan institutionen alene kræve, at ansøgeren senest inden det tidspunkt, der er fastsat for studiestarten, skal have dokumenteret tilsvarende kundskaber i dansk. Stk. 2. Institutionen kan kræve, at Studieprøven i dansk er bestået med et bestemt eksamensgennemsnit som minimum, eller at enkelte eller alle delprøver er bestået med en bestemt minimumskarakter, der er højere end karakteren 02. Stk. 3. Krav til danskkundskaber, herunder hvornår Studieprøven i dansk skal være aflagt, skal fremgå af institutionens hjemmeside. Skærpelser af krav skal varsles med 2 år, før de får virkning. Det samme gælder for uddannelser, hvor der ikke tidligere har været krav om danskkundskaber.",
      "valid_from": "2011-02-07",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Hvis en uddannelse eller væsentlige dele heraf udbydes på engelsk, skal ansøgeren senest inden det tidspunkt, der er fastsat for studiestarten, dokumentere kundskaber i engelsk svarende til mindst B-niveau. Uddannelsesinstitutionen kan fastsætte, at ansøgere tillige skal bestå en særligt tilrettelagt prøve. Stk. 2. Institutionen kan beslutte, at en ansøger, der ikke har engelsk på mindst B-niveau ved adgang til en erhvervsakademiuddannelse, professionsbacheloruddannelse eller selvstændig overbygningsuddannelse (professionsbachelor), i stedet skal bestå en særligt tilrettelagt prøve. Stk. 3. Krav til engelskkundskaber, herunder hvornår disse skal være dokumenteret, og hvilke krav der stilles til udenlandske prøver, skal fremgå af institutionens hjemmeside. Fastsættelse af krav til engelskkundskaber og skærpelser heraf skal varsles mindst 2 år, før de får virkning. Det samme gælder for uddannelser, hvor der ikke tidligere har været krav om engelskkundskaber.",
      "valid_from": "2011-02-07",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Uddannelsesinstitutionen træffer afgørelse om optagelse af den enkelte ansøger efter regler fastsat i denne bekendtgørelse.",
      "valid_from": "2011-02-07",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Uddannelsesinstitutionen fastsætter, jf. stk. 2, hvor mange ansøgere der kan optages på den enkelte erhvervsakademiuddannelse eller professionsbacheloruddannelse, medmindre optagelseskapaciteten er fastsat af Undervisningsministeriet. Stk. 2. På uddannelser med frit optag fastsætter institutionen en optagelseskapacitet, der sikrer tilfredsstillende uddannelsesforhold.",
      "valid_from": "2011-02-07",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Ansøgere, der har afsluttet en kandidatuddannelse, kan kun optages på en erhvervsakademiuddannelse eller en professionsbacheloruddannelse, hvis der er ledige pladser. Det samme gælder for ansøgere, der to gange tidligere har været indskrevet på en videregående uddannelse uden at have erhvervet afsluttende eksamen. Stk. 2. Uddannelsesinstitutionen kan dispensere fra stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Er der flere kvalificerede ansøgere end uddannelsespladser på det enkelte optagelsesområde, jf. § 13, stk. 1, kan uddannelsespladserne opdeles i kvote 1 og kvote 2 og eventuelt kvote 3. Kvote 1 kan opdeles i kvote 1a og 1b. Overskydende pladser i kvote 2 overføres til kvote 1. Kvote 3 kan kun oprettes til erhvervsakademiuddannelser eller professionsbacheloruddannelser, der udbydes på engelsk. Stk. 2. Undervisningsministeriet fastsætter hvert år kvoternes størrelse, herunder eventuel opdeling i kvote 1a og kvote 1b samt i kvote 3, efter indstilling fra uddannelsesinstitutionerne. Stk. 3. Ministeriet kan godkende, at de institutioner, der udbyder en erhvervsakademiuddannelse eller en professionsbacheloruddannelse, kan anvende et andet optagelsessystem end kvotesystemet. Stk. 4. Institutionen offentliggør på sin hjemmeside den fastsatte fordeling af uddannelsespladserne efter stk. 1 og 2, og et eventuelt andet optagelsessystem efter stk. 3.",
      "valid_from": "2011-02-07",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Uddannelsespladserne i kvote 1a tildeles efter faldende optagelseskvotient ansøgere med adgangsgivende eksaminer, jf. § 3, stk. 1, nr. 1-9. Stk. 2. Optagelseskvotienten er: 1) eksamensgennemsnittet ifølge beviset for den adgangsgivende eksamen justeret i henhold til reglerne i § 17, eller 2) eksamensgennemsnittet af en omregnet udenlandsk eksamen efter 7-trins-skalaen, jf. § 38, stk. 4, justeret i henhold til reglerne i § 17. Stk. 3. Ansøgere med udenlandske adgangsgivende eksaminer, der ikke kan omregnes til en optagelseskvotient, kan kun søge optagelse gennem kvote 2, jf. § 20, stk. 1, nr. 4. Stk. 4. Uddannelsesinstitutionen kan dispensere fra reglerne i stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. En ansøger med en adgangsgivende eksamen, jf. § 3, stk.1, nr. 1-5, der er afsluttet op til 2 år før ansøgningsåret, jf. dog stk. 4, får justeret sit eksamensgennemsnit, jf. stk. 3, når det skal anvendes som udvælgelseskriterium, jf. § 16. Tidspunktet for afslutning af den adgangsgivende eksamen er datoen for udstedelsen af eksamensbeviset. Stk. 2. Hvis ansøgeren har bestået flere gymnasiale eksaminer, kan kun den først beståede eksamen benyttes som grundlag for justering efter stk. 1. Stk. 3. Justeringen af eksamensgennemsnittet efter stk. 1 foretages ved at multiplicere det opnåede eksamensgennemsnit, jf. § 38, stk. 5, med 1,08. Gennemsnittet beregnes med 1 decimal. Stk. 4. Uddannelsesinstitutionen forlænger 2-års-fristen efter stk. 1, hvis ansøgeren har været forhindret i at påbegynde en uddannelse på grund af følgende forhold: 1) Værnepligtstjeneste, herunder tjeneste på værnepligtslignende vilkår. 2) Uddannelse med henblik på samt udsendelse som led i forsvarets internationale operationer. 3) Adoption eller barsel. 4) Længerevarende sygdom. 5) Pasning af nærtstående, som er handicappede, alvorligt syge eller døende. Stk. 5. Fristforlængelse efter stk. 4 gives med hele ansøgningsår. En ansøger kan dog højst sammenlagt opnå 4 års fristforlængelse. Det påhviler ansøgeren over for institutionen at dokumentere, at betingelsen for fristforlængelse er opfyldt. Stk. 6. En ansøger med en adgangsgivende eksamen, jf. § 3, stk. 1, nr. 6, 8 og 9, får, når resultatet kan omregnes til en optagelseskvotient, justeret kvotienten, hvis den skal anvendes som udvælgelseskriterium, efter reglerne i stk. 1-5. En ansøger, der selv kan bestemme tidspunktet for afslutningen af den adgangsgivende eksamen, får kun justeret sit eksamensgennemsnit, hvis den gennemførte undervisning og de dertil knyttede prøver er afsluttet inden for en periode, der svarer til den normerede eller normale uddannelsestid for den pågældende uddannelse. Det påhviler ansøgeren over for uddannelsesinstitutionen at dokumentere, at betingelsen for justering er opfyldt.",
      "valid_from": "2011-02-07",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Uddannelsespladserne i kvote 1b tildeles efter faldende optagelseskvotient ansøgere, der alene på grund af adgangsbegrænsning ikke kan optages i kvote 1a. Stk. 2. Optagelseskvotienten efter stk. 1 beregnes som gennemsnittet af 4 skriftlige eksamenskarakterer i den gymnasiale eksamen beregnet med én decimal, jf. nr. 1-5, lagt sammen med eksamensgennemsnittet beregnet efter § 16, stk. 2: 1) For ansøgere med gymnasial eksamen efter § 3, stk. 1, nr. 1, indgår dansk, et yderligere fag på A-niveau, engelsk samt studieretningsprojektet. 2) For ansøgere med en gymnasial eksamen efter § 3, stk. 1, nr. 2, indgår dansk, engelsk, matematik samt den større skriftlige opgave. 3) For ansøgere med gymnasial eksamen efter § 3, stk. 1, nr. 3, indgår dansk, et yderligere fag på A-niveau, engelsk samt studieretningsprojektet. 4) For ansøgere med en gymnasial eksamen efter § 3, stk. 1, nr. 4, indgår dansk, matematik, engelsk samt teknologi. 5) For ansøgere med en gymnasial eksamen efter § 3, stk. 1, nr. 5, indgår dansk, engelsk, matematik samt den større skriftlige opgave. Stk. 3. For ansøgere med flere fag på A-niveau, ud over dansk og eventuelt engelsk, jf. stk. 2, nr. 1 og 3, indgår karakteren fra det A-niveaufag, hvori der er opnået den højeste karakter. For ansøgere, der har fag på et højere niveau end det krævede i den pågældende gymnasiale eksamen, indgår karakteren fra faget på det højere niveau, jf. stk. 2, nr. 1, 2 og 4. Stk. 4. En ansøger med gymnasial eksamen, jf. § 3, stk. 1, nr. 6, 8 og 9, får, når resultatet kan omregnes til en optagelseskvotient, korrigeret kvotienten, når den skal anvendes som udvælgelseskriterium, efter reglerne i stk. 2. Kravet om dansk kan erstattes af ansøgerens modersmål på A-niveau eller tilsvarende niveau. Det påhviler ansøgeren over for institutionen at dokumentere, at betingelsen for korrigering er opfyldt.",
      "valid_from": "2011-02-07",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Hvis det ikke er muligt at optage alle ansøgere med samme optagelseskvotient, jf. §§ 16 og 18, sker udvælgelsen ved lodtrækning, der foretages af tilmeldingssekretariatet, jf. § 24.",
      "valid_from": "2011-02-07",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Uddannelsespladserne i kvote 2 tildeles til: 1) Ansøgere, der opfylder adgangskravene til uddannelsen, men ikke har tilstrækkelig optagelseskvotient til at kunne optages i kvote 1a eller 1b. 2) Ansøgere, der ikke har en gymnasial eksamen, men som opfylder andre adgangskrav, jf. bilag 1, til den pågældende uddannelse. 3) Ansøgere, der ikke opfylder adgangskravene, men som har kvalifikationer, der kan sidestilles hermed, jf. § 8. 4) Ansøgere med en udenlandsk adgangsgivende eksamen, der ikke kan omregnes til en optagelseskvotient i kvote 1, jf. § 16, stk. 3, medmindre de pågældende skal søge optagelse gennem kvote 3, jf. § 21. 5) Ansøgere, der som led i opfyldelse af adgangskravene, jf. bilag 1, skal deltage i en optagelsesprøve, en optagelsessamtale eller lignende. Stk. 2. Uddannelsespladserne i kvote 2 tildeles efter konkret vurdering af ansøgerne. Stk. 3. Hvis uddannelsesinstitutionen ud over den adgangsgivende eksamen lader aktiviteter indgå i vurderingen af ansøgerens kvalifikationer, må der højst indgå aktiviteter af en samlet varighed på 12 måneder. Stk. 4. Hvis erhvervsarbejde indgår i den konkrete vurdering, skal erhvervsarbejde, der optjenes som led i kontrakt med forsvaret, kunne medregnes med hele kontraktperioden, uanset at kontrakten først udløber efter ansøgningsfristen, dog senest indtil studiestart. På tilsvarende vis medregnes værnepligtstjeneste. Stk. 5. Institutionen offentliggør på sin hjemmeside, hvilke objektive kriterier der kan indgå i vurderingen af den enkelte ansøger. Væsentlige ændringer af kriterierne skal varsles med mindst 2 år, før de får virkning. Stk. 6. Institutionen kan dispensere fra egne optagelseskriterier i stk. 5, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Uddannelsespladserne i kvote 3 tildeles ansøgere, der har en udenlandsk adgangsgivende eksamen, og hvor ansøgeren har behov for tidsbegrænset opholdstilladelse med henblik på midlertidigt ophold til uddannelse. Uddannelsespladserne tildeles på grundlag af en konkret vurdering af ansøgerne efter kriterier fastsat af uddannelsesinstitutionen. Stk. 2. Institutionen offentliggør på engelsk på sin hjemmeside, hvilke objektive faglige kriterier der, sammen med de fastsatte adgangskrav, jf. bilag 1, indgår i vurderingen af den enkelte ansøger. Væsentlige skærpelser af kriterierne skal varsles med mindst 1 år, før de får virkning. Stk. 3. Ansøgere, der opfylder betingelserne i stk. 1, optages uden for kvote 1 og 2. Stk. 4. Institutionen kan dispensere fra egne optagelseskriterier i stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Uddannelsesinstitutionen fastsætter ud over optagelseskapaciteten et antal ventelistepladser, som søges samtidig med ansøgning om ordinær optagelse. Ansøgerne til ventelistepladser opføres på en prioriteret venteliste efter samme kriterier som ved den ordinære optagelse. Stk. 2. Retten til en uddannelsesplads bortfalder, hvis ansøgeren på ventelisten ikke har taget imod tilbuddet om uddannelsespladsen inden for en frist fastsat af institutionen. Stk. 3. Har ansøgeren ikke fået tilbud om optagelse ved fristens udløb, ændres ventelistepladsen til et tilsagn om optagelse senest det følgende år. Det er dog en betingelse for optagelse, at ansøgeren senest inden ansøgningsfristens udløb opfylder de specifikke adgangskrav og krav til bestemte minimumskarakterer i de enkelte fag, der gælder for uddannelsen det pågældende år, jf. §§ 4 og 5. Stk. 4. Uanset, at der er opnået tilsagn om optagelse, skal ansøgeren indsende ny ansøgning året efter.",
      "valid_from": "2011-02-07",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Ansøgning om optagelse gennem kvote 1 og 2 sker digitalt via Undervisningsministeriets optagelsesportal, www.optagelse.dk, eller manuelt ved brug af skemaer på papir. Stk. 2. Der kan søges om optagelse ved indtil 8 af de optagelsesområder, der fremgår af ansøgningsskemaet, jf. stk. 1. Stk. 3. Ansøgeren sender ansøgningsskema og dokumentation for adgangsgrundlaget til alle de søgte uddannelsesinstitutioner samt prioriteringsskema til den højest prioriterede institution. Dokumentation for adgangsgrundlag skal eftersendes, hvis ansøgeren ikke har modtaget eksamensbevis eller lignende før udløbet af ansøgningsfristen, jf. § 25. Stk. 4. Ansøgning om optagelse gennem kvote 3 sker efter regler fastsat af institutionen, som er offentliggjort på institutionens hjemmeside.",
      "valid_from": "2011-02-07",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Koordinering af ansøgernes optagelse på de uddannelser, der er omfattet af denne bekendtgørelse, foretages af tilmeldingssekretariatet, jf. § 26, stk. 1, i bekendtgørelse om adgang m.v. ved bachelor- og kandidatuddannelser ved universiteterne. Stk. 2. Uddannelsesinstitutioner, der er omfattet af denne bekendtgørelse, skal på begæring meddele tilmeldingssekretariatet de oplysninger, der er nødvendige for koordineringen af ansøgning og tilmelding, herunder oplysning om udbud af uddannelser, ansøgere til og optagne ved uddannelserne.",
      "valid_from": "2011-02-07",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Ansøgningsfristen ved optagelse på en erhvervsakademiuddannelse eller en professionsbacheloruddannelse er: 1) Den 15. marts kl. 12.00 for ansøgere, der søger optagelse gennem kvote 2. 2) Den 15. marts kl. 12.00 for alle ansøgere med internationale eller udenlandske adgangsgivende eksaminer, jf. § 3, stk. 1, nr. 8 og 9, medmindre de pågældende skal søge optagelse gennem kvote 3, jf. stk. 2. 3) Den 15. marts kl. 12.00 for ansøgere til uddannelser, hvor der som led i adgangskravene, jf. bilag 1, indgår en optagelsesprøve, en optagelsessamtale eller lignende. 4) Den 5. juli kl. 12.00 for ansøgere, der søger optagelse gennem kvote 1. 5) Den 15. marts kl. 12.00 eller den 5. juli kl. 12.00 for uddannelsesinstitutioner, der ikke optager efter kvotesystemet. Stk. 2. For ansøgere, der søger optagelse gennem kvote 3, fastsætter institutionen ansøgningsfristen, som dog ikke kan være senere end den 15. marts kl. 12.00. Ansøgningsfristen offentliggøres på institutionens hjemmeside. Stk. 3. Ansøgere, der søger optagelse til ansøgningsfristen den 15. marts kl. 12.00, vil blive bedømt efter optagelseskriterierne i både kvote 1 og 2. Optagelse gennem kvote 1 forudsætter dog, at ansøgeren har en adgangsgivende eksamen, der kan omregnes til en optagelseskvotient, jf. § 16. Ansøgere, der søger optagelse til ansøgningsfristen den 5. juli kl. 12.00, vil alene blive bedømt efter optagelseskriterierne i kvote 1. Stk. 4. Institutionen kan i usædvanlige tilfælde se bort fra en mindre overskridelse af ansøgningsfristen i stk. 1.",
      "valid_from": "2011-02-07",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Uddannelsesinstitutionen skal senest den 30. juli give de ansøgere, der kan optages ved institutionen, tilbud om en uddannelsesplads, jf. dog stk. 3. Ansøgeren skal bekræfte tilbuddet inden for en frist fastsat af institutionen. Bekræfter ansøgeren ikke tilbuddet inden for fristen, bortfalder retten til uddannelsespladsen. Stk. 2. Tilmeldingssekretariatet giver senest den 30. juli på vegne af institutionerne meddelelse til de ansøgere, der ikke kan optages ved de søgte erhvervsakademiuddannelser eller professionsbacheloruddannelser, jf. dog stk. 3. Stk. 3. Ansøgere, der er omfattet af kvote 3, skal have besked om optagelse eller afslag senest den 1. juni. Ansøgeren skal bekræfte tilbuddet om uddannelsespladsen inden for en frist fastsat af institutionen. Bekræfter ansøgeren ikke tilbuddet inden for fristen, bortfalder retten til uddannelsespladsen. Institutionen meddeler tilmeldingssekretariatet senest den 15. juni, hvem der er optaget gennem kvote 3. Stk. 4. Institutionen kan i usædvanlige tilfælde dispensere for en mindre overskridelse af den fastsatte frist for bekræftelse i stk. 1 og stk. 3.",
      "valid_from": "2011-02-07",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Ansøgere, der ikke er optaget ved nogen af de søgte erhvervsakademiuddannelser eller professionsbacheloruddannelser, får samtidigt med meddelelsen om afslag fra tilmeldingssekretariatet en liste over uddannelser, hvor der er ledige pladser. For optagelse til ledige pladser fastsætter uddannelsesinstitutionen selv ansøgnings- og optagelsesprocedure, herunder frister. Hvis der er flere ansøgere til en erhvervsakademiuddannelse eller en professionsbacheloruddannelse, end der er ledige pladser, optages ansøgerne efter objektive kriterier fastsat af institutionen. Kriterierne for udvælgelse skal offentliggøres på institutionens hjemmeside samtidigt med offentliggørelsen af de ledige pladser.",
      "valid_from": "2011-02-07",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Ansøgning om optagelse på en professionsbacheloruddannelse, der er tilrettelagt som en selvstændig overbygningsuddannelse, sker direkte til uddannelsesinstitutionen med ansøgningsfrist den 5. juli kl. 12.00, jf. dog stk. 2. Stk. 2. Ansøgningsfristen er den 15. marts kl. 12.00, hvis der som led i udvælgelsen indgår en optagelsesprøve. Stk. 3. Institutionen skal senest den 30. juli give de ansøgere, der kan optages ved institutionen, tilbud om en uddannelsesplads. Institutionen giver samtidigt meddelelse om afslag til de ansøgere, der ikke kan optages. Stk. 4 . Institutionen offentliggør på sin hjemmeside ansøgningsfrist, optagelsesprocedure samt tidspunkt for tilbud om eller afslag på en uddannelsesplads efter stk. 3 samt eventuelle tidsfrister for bekræftelse af tilbuddet.",
      "valid_from": "2011-02-07",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Kan uddannelsesinstitutionen af kapacitetsmæssige årsager ikke optage alle ansøgere på en professionsbacheloruddannelse, der er tilrettelagt som en selvstændig overbygningsuddannelse, skal udvælgelse ske efter faglige kriterier, som på forhånd er fastsat af de institutioner, der udbyder samme uddannelse. Stk. 2. Institutioner, der udbyder samme uddannelse, fastlægger i studieordningen hvilke faglige kriterier, der lægges vægt på ved udvælgelsen af ansøgerne. De faglige kriterier kan udgøres af gennemsnittet på den adgangsgivende uddannelse eller karakterer opnået i enkelte fag i den pågældende uddannelse, ansøgerens tidligere studierelevante erfaring samt en personlig samtale, hvorunder for eksempel ansøgerens motivation og studieegnethed afdækkes. Stk. 3. Institutionen offentliggør på sin hjemmeside hvilke faglige kriterier, der kan indgå i vurderingen af den enkelte ansøger. Væsentlige ændringer af kriterierne skal varsles med mindst 2 år, før de får virkning.",
      "valid_from": "2011-02-07",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. På selvstændige overbygningsuddannelser (professionsbachelor), der udbydes på engelsk, kan uddannelsesinstitutionen reservere et antal studiepladser til ansøgere, der har behov for opholdstilladelse med henblik på at deltage i en uddannelse, og hvis udenlandske eksamen vurderes at opfylde adgangskravene til den pågældende uddannelse. Ansøgningsfrist og tidspunkt for tilbud om en studieplads kan for disse ansøgere ligge tidligere end for øvrige ansøgere. Stk. 2. Institutionen offentliggør på sin hjemmeside ansøgningsfrist, optagelsesprocedure samt tidspunkt for tilbud om eller afslag på en uddannelsesplads efter stk. 1 samt eventuelt tidsfrister for bekræftelse af tilbuddet.",
      "valid_from": "2011-02-07",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Uddannelsesinstitutionen indskriver den studerende administrativt på det relevante trin af uddannelsen i en af følgende kategorier: 1) Erhvervsakademiuddannelser. 2) Professionsbacheloruddannelser. 3) Selvstændige overbygningsuddannelser (professionsbachelor). 4) Kortere studieforløb med henblik på merit i anden uddannelse. 5) Gæstestuderende i øvrigt. Stk. 2. Indskrivning kan foregå på ethvert tidspunkt og ved flere studiestartstidspunkter efter institutionens regler om fordeling af de studerende. Stk. 3. Indskrivning på en uddannelses senere trin er betinget af, at institutionen har ledig plads. Stk. 4. Ved indskrivning bliver den studerende omfattet af de rettigheder og pligter, der følger af de regler, der gælder for studerende på den pågældende uddannelse ved den pågældende institution. Stk. 5. Institutionen kan fastsætte nærmere regler om indskrivningen.",
      "valid_from": "2011-02-07",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Den studerende kan ikke være indskrevet ved mere end én heltidsuddannelse ad gangen bortset fra de tilfælde, der er nævnt i § 31, stk. 1, nr. 4 og 5. Stk. 2. Uddannelsesinstitutionen kan dispensere fra stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Uddannelsesinstitutionen bringer indskrivningen til ophør, når den studerende 1) har gennemført uddannelsen, 2) ikke kan afslutte uddannelsen som følge af, at den pågældende har opbrugt sine eksamensforsøg, 3) ikke kan afslutte uddannelsen som følge af reglerne for den pågældende uddannelse eller regler fastsat i medfør af § 34, stk. 1, eller 4) melder sig ud af uddannelsen. Stk. 2. Hvor indskrivning er bragt til ophør, jf. stk. 1, nr. 2 og 3, kan institutionen tillade den pågældende at søge indskrivning på ny, jf. dog § 14, hvis institutionen på grundlag af en konkret faglig vurdering finder, at den pågældendes muligheder for at gennemføre uddannelsen er væsentligt forbedrede, eller hvis uddannelsens indhold er væsentligt ændret. Stk. 3. Hvor indskrivningen er bragt til ophør efter stk. 1, nr. 4, kan den pågældende kun blive indskrevet ved at søge optagelse på ny, jf. dog § 14.",
      "valid_from": "2011-02-07",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Uddannelsesinstitutioner, der udbyder samme uddannelse, kan i studieordningen fastsætte enslydende kriterier for, hvornår indskrivningen kan bringes til ophør for studerende, der ikke har været studieaktive i en sammenhængende periode på mindst 1 år. Det skal af reglerne fremgå, hvilke krav der stilles for at være studieaktiv. Stk. 2. Det skal af regler, jf. stk. 1, ligeledes fremgå, at institutionen kan dispensere fra studieaktivitetskravet, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Studerende kan få orlov fra en uddannelse efter regler, der fastsættes af uddannelsesinstitutionen, jf. dog § 36. Stk. 2. Studerende kan i orlovsperioden ikke deltage i undervisningen og prøver inden for den uddannelse, hvorfra den studerende har orlov.",
      "valid_from": "2011-02-07",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. En uddannelsesinstitution kan ikke meddele en studerende orlov, før den pågældende har bestået prøverne efter 1. studieår på en erhvervsakademiuddannelse eller en professionsbacheloruddannelse, eller har gennemført første halve studieår på en selvstændig overbygningsuddannelse (professionsbachelor), jf. dog stk. 2 og 3. Stk. 2. Orlov skal meddeles studerende, hvis den er begrundet i barsel, adoption eller indkaldelse til værnepligtstjeneste, som defineret i § 1 i lov om værnepligtsorlov m.v. Stk. 3. Studerende, der tegner kontrakt med forsvaret om at stille sig til rådighed med henblik på udsendelse til udlandet eller der tegner kontrakt med forsvaret om udsendelse til udlandet, følger reglerne i § 13 b i lov om forsvarets personel. Stk. 4. Institutionerne kan dispensere fra stk. 1, hvis der foreligger usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Skift til ny erhvervsakademiuddannelse eller professionsbacheloruddannelse, eller selvstændig overbygningsuddannelse (professionsbachelor) på samme eller anden uddannelsesinstitution sker efter reglerne for den nye uddannelse. Stk. 2. Overflytning til samme uddannelse ved en anden institution kan, medmindre der foreligger særlige forhold, tidligst ske, når den studerende har bestået prøver svarende til første studieår på den modtagende uddannelse. Stk. 3. Overflytning forudsætter, at der er ledige uddannelsespladser på det pågældende uddannelsestrin af uddannelsen.",
      "valid_from": "2011-02-07",
      "valid_to": null
    },
    {
      "provision_ref": "10:38",
      "chapter": "10",
      "section": "38",
      "content": "§ 38. Karakterer og karaktergennemsnit, jf. § 4, stk. 2, § 5, stk. 1 og § 10, stk. 2, er angivet efter 7-trins-skalaen, jf. bekendtgørelse om karakterskala og anden bedømmelse. Stk. 2. Når eksamensgennemsnittet fra den adgangsgivende eksamen, jf. § 3 stk. 1, nr. 1-5 og 7, anvendes som udvælgelseskriterium eller udgør en del af adgangskravet, anvendes 7-trins-skalaen. Stk. 3. Omregning af gennemsnit fra 13-skalaen til 7-trins-skalaen, jf. stk. 1 og 2, sker efter omregningstabeller som offentliggøres på Undervisningsministeriets optagelsesportal, www.optagelse.dk. Stk. 4. Omregning efter stk. 1 og 2 for ansøgere med adgangsgivende eksaminer, jf. § 3, stk. 1, nr. 6, 8 og 9, sker, når resultatet kan omregnes til 7-trins-skalaen, efter omregningstabeller, som offentliggøres på Styrelsen for International Uddannelses hjemmeside, www.iu.dk. Stk. 5. Eventuel justering af eksamensgennemsnittet, jf. § 17, foretages efter omregningen til 7-trins-skalaen er sket.",
      "valid_from": "2011-02-07",
      "valid_to": null
    },
    {
      "provision_ref": "10:39",
      "chapter": "10",
      "section": "39",
      "content": "§ 39. Ved Danmarks Medie- og Journalisthøjskole skal der ved hver optagelse reserveres plads til 2 ansøgere fra Færøerne, der har bestået adgangskravene til uddannelsen, jf. bilag 1.",
      "valid_from": "2011-02-07",
      "valid_to": null
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Undervisningsministeriet kan dispensere fra bekendtgørelsen, når det findes begrundet i usædvanlige forhold.",
      "valid_from": "2011-02-07",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. Undervisningsministeriet kan bestemme, at uddannelsesinstitutionernes meddelelser til Undervisningsministeriet i henhold til bekendtgørelsen skal ske i elektronisk form, herunder bestemme, i hvilket format og til hvilke adressater meddelelserne skal gives.",
      "valid_from": "2011-02-07",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Klager over uddannelsesinstitutionens afgørelser i henhold til denne bekendtgørelse kan, når klagen vedrører retlige spørgsmål, indbringes for Undervisningsministeriet. Stk. 2. Klagen indgives til institutionen inden for en frist af 2 uger fra den dag, afgørelsen er meddelt klageren. Såfremt institutionen fastholder sin tidligere meddelte afgørelse, videresender institutionen klagen til Undervisningsministeriet ledsaget af en udtalelse, som klageren har haft lejlighed til at kommentere inden for en frist af 1 uge. Klagerens kommentarer medsendes til ministeriet.",
      "valid_from": "2011-02-07",
      "valid_to": null
    },
    {
      "provision_ref": "11:43",
      "chapter": "11",
      "section": "43",
      "content": "§ 43. Bekendtgørelsen træder i kraft den 10. februar 2011, jf. dog stk. 2 og 3. Stk. 2. § 17 finder anvendelse for ansøgere, der har afsluttet deres gymnasiale eksamen i 2007 eller senere. Stk. 3. § 11, stk. 2, har virkning fra optagelsen i 2013. Stk. 4. Kvote 1b, jf. § 18, kan kun anvendes for ansøgere med en adgangsgivende eksamen, som er gennemført i 2008 eller senere.",
      "valid_from": "2011-02-07",
      "valid_to": null
    },
    {
      "provision_ref": "11:44",
      "chapter": "11",
      "section": "44",
      "content": "§ 44. Bekendtgørelse nr. 239 af 15. marts 2010 om adgang, indskrivning og orlov mv. ved Undervisningsministeriets videregående uddannelser, ophæves.",
      "valid_from": "2011-02-07",
      "valid_to": null
    }
  ],
  "definitions": [
    {
      "term": "en gymnasial eksamen",
      "definition": "i bilag 1 følgende: 1) Studentereksamen (stx)",
      "source_provision": "2:3"
    }
  ]
}
