{
  "id": "2024:1370",
  "type": "statute",
  "title": "Bekendtgørelse om økonomiske og administrative forhold for modtagere af driftstilskud for 2024 fra Social- og Boligministeriet",
  "short_name": "BEK H#LOKDOK04",
  "status": "in_force",
  "issued_date": "2024-12-02",
  "url": "https://www.retsinformation.dk/eli/lta/2024/1370/xml",
  "description": "Retsinformation source. DocumentId=DH002206; AccessionNumber=B20240137005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for juridiske personer uanset organisationsform, herefter kaldet institutioner, hvor Social- og Boligstyrelsen yder tilskud til driften i 2024, og hvor institutionerne fremgår af finansloven. Stk. 2. Social- og Boligstyrelsen fører tilsyn med institutioner, der modtager et driftstilskud på 5 mio. kr. eller derover årligt, hvor tilskuddet forventes vedvarende at udgøre 50 pct. eller derover af institutionernes ordinære driftsindtægter, driftstilskuddet er givet for en periode på 4 år eller mere og staten har bidraget til oprettelsen eller fastsættelsen af institutionernes formål. Institutioner omfattet af 1. pkt. betegnes i denne bekendtgørelse som kategori A-institutioner. Stk. 3. Social- og Boligstyrelsen fører tilsyn med institutioner, der modtager et driftstilskud på 5 mio. kr. eller derover årligt, hvor tilskuddet forventes vedvarende at udgøre 50 pct. eller derover af institutionernes ordinære driftsindtægter, og driftstilskuddet er givet for en periode på 4 år eller mere. Institutioner omfattet af 1. pkt. betegnes i denne bekendtgørelse som kategori B-institutioner. Stk. 4. Institutioner, der ikke er omfattet af stk. 2 eller 3, og hvor driftstilskuddet er givet for en periode på 4 år eller mere, betegnes i denne bekendtgørelse som kategori C-institutioner. Stk. 5. Institutioner, der alene modtager et driftstilskud på under 4 år, betegnes i denne bekendtgørelse som kategori Dinstitutioner. Stk. 6. Social- og Boligstyrelsen kan træffe afgørelse om, at institutioner omfattet af stk. 3, 4 og 5 skal være underlagt tilsyn efter stk. 2. Stk. 7. Institutioner, der har indgået en driftsoverenskomst med Social- og Boligministeriet er omfattet af reglerne i denne bekendtgørelse, medmindre andet fremgår af driftsoverenskomsten. Social- og Boligstyrelsen fører tilsyn med disse institutioner i overensstemmelse med driftsoverenskomsten."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Vedtægter og ændring af vedtægter for kategori A-institutioner skal sendes til Social- og Boligstyrelsen til orientering. Stk. 2. Social- og Boligstyrelsen påser, at institutionens formål efter vedtægterne er i overensstemmelse med det formål, som driftstilskuddet er ydet til."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Vedtægterne for kategori A-institutioner skal indeholde bestemmelser om følgende: 1) Navn, hjemsted og tilsynsforhold. 2) Formål og opgaver. 3) Bestyrelse. 4) Ledelse. 5) Regnskab og revision. 6) Vedtægtsændringer. 7) Nettoformuens overgang til staten eller til et af ressortmyndigheden godkendt formål i tilfælde af institutionens ophør."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis der ydes vederlag til bestyrelsesmedlemmer, må vederlaget ikke overstige, hvad der anses for sædvanligt efter hvervets art og arbejdets omfang."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kategori A-institutioner er omfattet af statens regler på personaleområdet, jf. lov om statens regnskabsvæsen m.v. Det er bestyrelsens ansvar, at institutionen følger retsforskrifter og overenskomster indgået mellem Skatteministeriet og de faglige organisationer på personaleområdet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kategori A-institutioner er omfattet af statens selvforsikring, jf. cirkulære om selvforsikring i staten m.v."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kategori A-institutioner skal udarbejde en årlig målplan, der sikrer opfyldelse af formålet med institutionens virke og formålet med driftstilskuddet. Målplanen skal være godkendt af bestyrelsen. Stk. 2. Målplanen skal indeholde følgende punkter: 1) Institutionens målgruppe. 2) Institutionens formål. 3) Delmål, aktiviteter og indikatorer for målopfyldelse. 4) Dokumentation af indsats og resultater. 5) Institutionens organisering omkring aktiviteter og mål. Stk. 3. Kategori A-institutioner skal senest 4 måneder efter regnskabsårets afslutning indsende en afrapportering på målplanen. Stk. 4. Kategori A-institutioner skal årligt indsende en midtvejsrapportering på målplanen for det indeværende år."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kategori A-institutioner skal indsende en årlig selvangivelseserklæring til Social- og Boligstyrelsen."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Social- og Boligstyrelsen udsteder en administrationsinstruks for kategori A-institutioner. Stk. 2. Administrationsinstruksen beskriver de centrale regelsæt og styringsforhold m.v., som gælder for de omfattede institutioner, samt ansvars- og kompetencefordelingen mellem på den ene side institutionens bestyrelse og ledelse og på den anden side Social- og Boligstyrelsen."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kategori A-institutioner disponerer inden for rammerne af deres budget og under hensyntagen til tilskuddets formål over anvendelsen af det offentlige tilskud og institutionens øvrige indtægter under et."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kategori A-institutioner skal indsende et budget for institutionens samlede drift senest den 15. november inden budgetårets start, uagtet at tilskuddet først er besluttet, når finansloven er vedtaget. Social- og Boligstyrelsen kan dispensere fra denne frist. Stk. 2. Budgettet skal være godkendt af institutionens bestyrelse. Stk. 3. Driftstilskuddet skal fremgå i budgettet som en særskilt post. Hvis institutionen oppebærer flere tilskud fra Social- og Boligstyrelsen, skal tilskuddene specificeres på hver sin linje pr. finanslovskonto under indtægter i budgettet. Alternativt kan tilskuddene fremgå som en samlet post under indtægter og specificeres i en note til budgettet. Stk. 4. Budgettet skal omfatte hele institutionens virksomhed i regnskabsåret. Budgetterede tilskud fra andre offentlige eller private tilskudsydere skal være specificeret i budgettet. Social- og Boligstyrelsen kan i særlige tilfælde beslutte, at budgettet alene skal omfatte det formål, driftstilskuddet er ydet til. Stk. 5. Budgettet skal opstilles på en måde, så det er muligt at sammenligne budget og regnskab. Stk. 6. Overførte midler på driftstilskuddet skal fremgå af et estimat i budgettet. Stk. 7. Budgetposter, der afviger væsentligt fra tidligere år, skal forklares med en supplerende note til budgettet. Stk. 8. Finansiering af underskud eller anvendelse af overskud skal fremgå af budgettet. Stk. 9. Ændringer i det godkendte budget, der har konsekvenser for målopfyldelsen i målplanen, meddeles Social- og Boligstyrelsen straks. Stk. 10. Ændringer i budgetforudsætningerne, der påvirker institutionens forventninger til muligheden for at opfylde sit formål eller formålet med driftstilskuddet, eller som kan resultere i ubalance i institutionens økonomi, skal meddeles til Social- og Boligstyrelsen straks. Social- og Boligstyrelsen kan på denne baggrund træffe beslutning om, at der skal udarbejdes et nyt bestyrelsesgodkendt budget. Stk. 11. Kategori A-institutioner skal forelægge ekstraordinære dispositioner med væsentlige økonomiske konsekvenser til godkendelse hos Social- og Boligstyrelsen, herunder indgåelse af lejemål med uopsigelighed på mere end 10 år og anlægsudgiftslignende investeringer over 1 mio. kr."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Kategori A-institutioner er omfattet af de regler og retningslinjer, der er fastlagt i lov om statens regnskabsvæsen m.v. og bekendtgørelse om statens regnskabsvæsen m.v."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Regnskabsåret skal følge kalenderåret."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Kategori A-institutioner skal senest 4 måneder efter regnskabsårets afslutning indsende en årsrapport, der indeholder et revideret årsregnskab, en ledelsesberetning og en genpart af revisionsprotokollatet, til Social- og Boligstyrelsen. Årsrapporten skal være revideret i overensstemmelse med bestemmelserne om krav til revision i §§ 16- 24. Social- og Boligstyrelsen kan fastsætte andre frister for indsendelse af regnskaber. Stk. 2. Årsrapporten og revisionsprotokollatet skal være underskrevet af samtlige medlemmer af institutionens bestyrelse. Social- og Boligstyrelsen kan dispensere fra kravet i særlige tilfælde. Årsrapporten skal desuden være underskrevet af institutionens leder. Stk. 3. Kategori A-institutioner, der ikke har bevillingsudløb i indeværende år, kan videreføre 10 pct. over- eller underskud på driftstilskuddet til anvendelse inden for tilskuddets formål til det efterfølgende regnskabsår, medmindre andet fremgår af tilskudsbrevet. Stk. 4. Overførsel af mere end 10 pct. over- eller underskud på driftstilskuddet til det efterfølgende regnskabsår skal godkendes af Social- og Boligstyrelsen. Et estimat vedrørende overførsel af uforbrugte tilskud skal fremgå af kommende års budget. Stk. 5. Overført over- eller underskud på driftstilskuddet skal fremgå særskilt af regnskabet specificeret på finanslovskonto."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Årsregnskabet skal i alle væsentlige henseender være rigtigt, dvs. udarbejdet i overensstemmelse med statens regnskabsregler. Stk. 2. Årsrapporten skal omfatte hele institutionens virksomhed. Tilskud fra andre offentlige og private tilskudsydere skal indtægtsføres specificeret for de enkelte tilskudsydere. Stk. 3. Årsrapporten skal indeholde: 1) Revisionspåtegning. 2) Redegørelse for anvendt regnskabspraksis. 3) Resultatopgørelse. 4) Balance. 5) Noter, herunder specifikationer af resultatopgørelsens og balancens poster. Stk. 4. Der stilles endvidere følgende krav til årsrapporten: 1) Driftstilskuddet skal fremgå af resultatopgørelsen som en særskilt post. Under indtægter skal det specificeres, hvilke tilskud der er driftstilskud, og hvilke der er projekttilskud. Dette gælder alle tilskud, uanset om Social- og Boligstyrelsen har ydet tilskud dertil. 2) Finansiering af underskud eller anvendelse af overskud skal oplyses. 3) Hensatte forpligtelser, mellemregninger og indgåede forpligtelser skal specificeres. 4) Størrelsen af eventuelt vederlag til bestyrelsen skal oplyses. 5) Eventuel momsregistrering skal oplyses. Stk. 5. Social- og Boligstyrelsen kan i særlige tilfælde dispensere fra et eller flere af de krav til årsrapporten, der fremgår af stk. 2 og 4."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Kategori A-institutioner er omfattet af Rigsrevisionens revision, jf. lov om revisionen af statens regnskaber m.m. Social- og boligministeren og ældreministeren har indgået en aftale om intern revision med Rigsrevisionen efter § 9 i lov om revisionen af statens regnskaber m.v. Den interne revision varetager de opgaver, der fremgår af §§ 17-24 om krav til revision."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Den godkendte revisors opgave angår årsrapporterne for institutionen, som hvert år udarbejdes af institutionens ledelse i henhold til §§ 12-15. Stk. 2. Revisionen omfatter institutionens årsregnskab, der fremgår af årsrapporten, og som udarbejdes i overensstemmelse med statens regnskabsregler og reglerne i denne bekendtgørelse."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et årsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven."
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Revisor skal udforme en erklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision (SOR)."
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Revisor skal udarbejde protokollater, der skal indeholde de oplysninger, som revisor skriftligt kommunikerer til institutionens øverste ledelse som led i opgaven. Stk. 2. Protokollatet skal indeholde revisors konklusioner på alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til Social- og Boligstyrelsen sammen med årsrapporten med det påtegnede årsregnskab."
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give institutionen meddelelse herom og at påse, at institutionen straks giver Social- og Boligstyrelsen meddelelse herom. I modsat fald er det revisors pligt at meddele Social- og Boligstyrelsen herom. Revisors bemærkninger indsendes sammen med meddelelsen. Stk. 2. Det samme gælder, hvis 1) fortsættelsen af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos institutionen."
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Social- og Boligstyrelsen kan anmode den interne revision om at udføre revision af særlige områder af institutionen."
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Den interne revisor skal på Rigsrevisionens anmodning: 1) Udlevere revisionsplaner, arbejdspapirer, revisionsdokumentation og revisionskonklusioner. 2) Udlevere dokumentation for de medvirkende revisorers kompetencer samt nødvendige økonomiske og organisatoriske oplysninger til at dokumentere revisors uafhængighed i forhold til den reviderede. 3) Revidere i forhold til de væsentlighedsniveauer, som Rigsrevisionen måtte fastsætte vedrørende alle eller nogle af de oplysninger, som den interne revisor erklærer sig om."
    },
    {
      "provision_ref": "2:25",
      "chapter": "2",
      "section": "25",
      "content": "§ 25. Ved tilskudsperiodens udløb skal institutionen bekræfte, at hele tilskuddet er anvendt. Hvis hele tilskuddet ikke er anvendt, skal den uforbrugte del tilbagebetales til Social- og Boligstyrelsen. Stk. 2. Institutionen kan anmode Social- og Boligstyrelsen om forlængelse af tilskudsperioden, hvis en forlængelse er en forudsætning for, at de aktiviteter, som driftstilskuddet er ydet til, kan gennemføres. Anmodningen skal indgives senest ved udgangen af det afsluttende år."
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Vedtægter for kategori B-institutioner skal indeholde bestemmelser om nettoformuens overgang til staten eller til et af ressortmyndigheden godkendt formål i tilfælde af institutionens ophør. Stk. 2. Vedtægter og ændring af vedtægter for institutionerne skal sendes til Social- og Boligstyrelsen til orientering. Stk. 3. Social- og Boligstyrelsen påser, at institutionens formål efter vedtægterne er i overensstemmelse med det formål, som driftstilskuddet er ydet til."
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Hvis der ydes vederlag til bestyrelsesmedlemmer, må vederlaget ikke overstige, hvad der anses for sædvanligt efter hvervets art og arbejdets omfang."
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Kategori B-institutioner skal udarbejde en årlig målplan, der sikrer opfyldelse af formålet med institutionens virke og formålet med driftstilskuddet. Målplanen skal være godkendt af bestyrelsen. Stk. 2. Målplanen skal indeholde følgende punkter: 1) Institutionens målgruppe. 2) Institutionens formål. 3) Delmål, aktiviteter og indikatorer for målopfyldelse. 4) Dokumentation af indsats og resultater. 5) Institutionens organisering omkring aktiviteter og mål. Stk. 3. Kategori B-institutioner skal senest 4 måneder efter regnskabsårets afslutning indsende en afrapportering på målplanen. Stk. 4. Kategori B-institutioner skal årligt indsende en midtvejsrapportering på målplanen for det indeværende år."
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Kategori B-institutioner skal indsende en årlig selvangivelseserklæring til Social- og Boligstyrelsen."
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Social- og Boligstyrelsen udsteder en administrationsinstruks for kategori B-institutioner. Stk. 2. Administrationsinstruksen beskriver de centrale regelsæt og styringsforhold m.v., som gælder for de omfattede institutioner, samt ansvars- og kompetencefordelingen mellem på den ene side institutionens bestyrelse og ledelse og på den anden side Social- og Boligstyrelsen."
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Kategori B-institutioner disponerer inden for rammerne af deres budget og under hensyntagen til tilskuddets formål over anvendelsen af det offentlige tilskud og institutionens øvrige indtægter under et."
    },
    {
      "provision_ref": "3:32",
      "chapter": "3",
      "section": "32",
      "content": "§ 32. Kategori B-institutioner skal indsende et budget for institutionens samlede drift senest den 15. november inden budgetårets start, uagtet at tilskuddet først er besluttet, når finansloven er vedtaget. Social- og Boligstyrelsen kan dispensere fra denne frist. Stk. 2. Budgettet skal være godkendt af institutionens bestyrelse. Stk. 3. Driftstilskuddet skal fremgå i budgettet som en særskilt post. Hvis institutionen oppebærer flere tilskud fra Social- og Boligstyrelsen, skal tilskuddene specificeres på hver sin linje pr. finanslovskonto under indtægter i budgettet. Alternativt kan tilskuddene fremgå som en samlet post under indtægter og specificeres i en note til budgettet. Stk. 4. Budgettet skal omfatte hele institutionens virksomhed i regnskabsåret. Budgetterede tilskud fra andre offentlige eller private tilskudsydere skal være specificeret i budgettet. Social- og Boligstyrelsen kan i særlige tilfælde beslutte, at budgettet alene skal omfatte det formål, driftstilskuddet er ydet til. Stk. 5. Budgettet skal opstilles på en måde, så det er muligt at sammenligne budget og regnskab. Stk. 6. Overførte midler på driftstilskuddet skal fremgå af estimat i budgettet. Stk. 7. Budgetposter, der afviger væsentligt fra tidligere år, skal forklares med en supplerende note til budgettet. Stk. 8. Finansiering af underskud eller anvendelse af overskud skal fremgå af budgettet. Stk. 9. Ændringer i det godkendte budget, der har konsekvenser for målopfyldelsen i målplanen, meddeles Social- og Boligstyrelsen straks. Stk. 10. Ændringer i budgetforudsætningerne, der påvirker institutionens forventninger til muligheden for at opfylde sit formål eller formålet med driftstilskuddet, eller som kan resultere i ubalance i institutionens økonomi, skal meddeles til Social- og Boligstyrelsen straks. Social- og Boligstyrelsen kan på denne baggrund træffe beslutning om, at der skal udarbejdes et nyt bestyrelsesgodkendt budget. Stk. 11. Kategori B-institutioner skal forelægge ekstraordinære dispositioner med væsentlige økonomiske konsekvenser til godkendelse hos Social- og Boligstyrelsen, herunder indgåelse af lejemål med uopsigelighed på mere end 10 år og anlægsudgiftslignende investeringer over 1 mio. kr."
    },
    {
      "provision_ref": "3:33",
      "chapter": "3",
      "section": "33",
      "content": "§ 33. Kategori B-institutioner skal udarbejde årsrapport i overensstemmelse med årsregnskabslovens principper og reglerne i dette kapitel."
    },
    {
      "provision_ref": "3:34",
      "chapter": "3",
      "section": "34",
      "content": "§ 34. Regnskabsåret skal følge kalenderåret."
    },
    {
      "provision_ref": "3:35",
      "chapter": "3",
      "section": "35",
      "content": "§ 35. Kategori B-institutioner skal senest 4 måneder efter regnskabsårets afslutning indsende en årsrapport, der indeholder et revideret årsregnskab, en ledelsesberetning og en genpart af revisionsprotokollatet, til Social- og Boligstyrelsen. Årsrapporten skal være revideret i overensstemmelse med bestemmelserne om krav til revision i §§ 37- 43. Social- og Boligstyrelsen kan fastsætte andre frister for indsendelse af regnskaber. Stk. 2. Årsrapporten og revisionsprotokollatet skal være underskrevet af samtlige medlemmer af institutionens bestyrelse. Social- og Boligstyrelsen kan dispensere fra kravet i særlige tilfælde. Årsrapporten skal desuden være underskrevet af institutionens leder. Stk. 3. Kategori B-institutioner, der ikke har bevillingsudløb i indeværende år, kan videreføre 10 pct. over- eller underskud på driftstilskuddet til anvendelse inden for institutionens formål til det efterfølgende regnskabsår, medmindre andet fremgår af tilskudsbrevet. Stk. 4. Overførsel af mere end 10 pct. over- eller underskud på driftstilskuddet til det efterfølgende regnskabsår skal godkendes af Social- og Boligstyrelsen. Et estimat vedrørende overførsel af uforbrugte tilskud skal fremgå af kommende års budget. Stk. 5. Overført over- eller underskud på driftstilskuddet skal fremgå særskilt af regnskabet specificeret på finanslovskonto."
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Årsregnskabet skal give et retvisende billede af institutionens aktiver og passiver, økonomiske stilling og resultat. Ledelsesberetningen skal indeholde en retvisende redegørelse for de forhold, beretningen omhandler. Stk. 2. Årsrapporten skal omfatte hele institutionens virksomhed. Tilskud fra andre offentlige og private tilskudsydere skal indtægtsføres specificeret for de enkelte tilskudsydere. Social- og Boligstyrelsen kan i særlige tilfælde beslutte, at årsrapporten alene skal omfatte det formål, driftstilskuddet er ydet til. Stk. 3. Årsrapporten skal indeholde: 1) Ledelsesberetning, hvori der redegøres for årets drift og forventningerne til det kommende år samt øvrige forhold af betydning for institutionen, som ikke direkte fremgår af det øvrige årsregnskab. Ledelsesberetningen skal desuden indeholde en redegørelse for, i hvilken udstrækning aktiviteter er blevet gennemført i overensstemmelse med det budgetterede og med de målsætninger, der er opstillet for institutionen, herunder målsætninger, der er aftalt med Social- og Boligstyrelsen. Hvis der er væsentlige afvigelser i resultatopgørelsen eller balancen i forhold til sidste år, forklares dette i ledelsesberetningen. 2) Revisionspåtegning. 3) Redegørelse for anvendt regnskabspraksis. 4) Resultatopgørelse. 5) Balance. 6) Noter, herunder specifikationer af resultatopgørelsens og balancens poster. Stk. 4. Der stilles endvidere følgende krav til årsrapporten: 1) Driftstilskuddet skal fremgå af resultatopgørelsen som en særskilt post. Under indtægter skal det specificeres, hvilke tilskud der er driftstilskud, og hvilke der er projekttilskud. Dette gælder alle tilskud, uanset om Social- og Boligstyrelsen har ydet tilskud dertil. 2) Under udgifter skal det specificeres, hvilke udgifter der er projektudgifter, og hvilke der er driftsudgifter. 3) Regnskabstal for det forudgående regnskabsår og budgettal for regnskabsåret skal opføres i resultatopgørelsen. 4) Eventuelle afskrivninger skal specificeres, og afskrivningsmetoderne skal oplyses. 5) Balancen skal indeholde en opgørelse over omsætnings- og anlægsaktiver samt kort- og langfristet gæld og en opgørelse af egenkapitalen. 6) Finansiering af underskud eller anvendelse af overskud skal oplyses. 7) Indtægter og udgifter skal periodiseres, og tilskud skal indtægtsføres i overensstemmelse med tilskudsperioden. 8) Hensatte forpligtelser, mellemregninger og indgåede forpligtelser skal specificeres. 9) Størrelsen af eventuelt vederlag til bestyrelsen skal oplyses. 10) Eventuel momsregistrering skal oplyses. Stk. 5. Årsrapporten skal ud over det indhold, der fremgår af stk. 3, og de krav, der fremgår af stk. 4, opfylde eventuelle øvrige krav til årsrapportens indhold eller opstilling, der er fastsat af offentlige tilskudsydere eller fremgår af anden lovgivning. Stk. 6. Social- og Boligstyrelsen kan i særlige tilfælde dispensere fra et eller flere af de krav til årsrapporten, der fremgår af stk. 4."
    },
    {
      "provision_ref": "3:37",
      "chapter": "3",
      "section": "37",
      "content": "§ 37. For kategori B-institutioner, skal der udføres revision af institutionens årsrapport."
    },
    {
      "provision_ref": "3:38",
      "chapter": "3",
      "section": "38",
      "content": "§ 38. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen."
    },
    {
      "provision_ref": "3:39",
      "chapter": "3",
      "section": "39",
      "content": "§ 39. Den godkendte revisors opgave angår årsrapporterne for institutionen, som hvert år udarbejdes af institutionens ledelse i henhold til §§ 33-36. Stk. 2. Revisionen omfatter institutionens årsregnskab, der fremgår af årsrapporten, medmindre andet fremgår af Social- og Boligstyrelsens tilskudsbrev."
    },
    {
      "provision_ref": "3:40",
      "chapter": "3",
      "section": "40",
      "content": "§ 40. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et årsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven."
    },
    {
      "provision_ref": "3:41",
      "chapter": "3",
      "section": "41",
      "content": "§ 41. Revisor skal udforme en erklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision (SOR)."
    },
    {
      "provision_ref": "3:42",
      "chapter": "3",
      "section": "42",
      "content": "§ 42. Revisor skal udarbejde protokollater, der skal indeholde de oplysninger, som revisor skriftligt kommunikerer til institutionens øverste ledelse som led i opgaven. Stk. 2. Protokollatet skal indeholde revisors konklusioner på alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til Social- og Boligstyrelsen sammen med årsrapporten med det påtegnede årsregnskab."
    },
    {
      "provision_ref": "3:43",
      "chapter": "3",
      "section": "43",
      "content": "§ 43. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give institutionens ledelse meddelelse herom og at påse, at institutionen straks giver Social- og Boligstyrelsen meddelelse herom. I modsat fald er det revisors pligt at meddele Social- og Boligstyrelsen herom. Revisors bemærkninger indsendes sammen med meddelelsen. Stk. 2. Det samme gælder, hvis 1) fortsættelsen af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos institutionen."
    },
    {
      "provision_ref": "3:44",
      "chapter": "3",
      "section": "44",
      "content": "§ 44. Ved tilskudsperiodens udløb skal institutionen bekræfte, at hele tilskuddet er anvendt. Hvis hele tilskuddet ikke er anvendt, skal den uforbrugte del tilbagebetales til Social- og Boligstyrelsen. Stk. 2. Institutionen kan anmode Social- og Boligstyrelsen om forlængelse af tilskudsperioden, hvis en forlængelse er en forudsætning for, at de aktiviteter, som driftstilskuddet er ydet til, kan gennemføres. Anmodningen skal indgives senest ved udgangen af det afsluttende år."
    },
    {
      "provision_ref": "4:45",
      "chapter": "4",
      "section": "45",
      "content": "§ 45. Vedtægter og ændring af vedtægter for kategori C- og D-institutioner skal sendes til Social- og Boligstyrelsen til orientering. Stk. 2. Social- og Boligstyrelsen påser, at institutionens formål efter vedtægterne er i overensstemmelse med det formål, som driftstilskuddet er ydet til."
    },
    {
      "provision_ref": "4:46",
      "chapter": "4",
      "section": "46",
      "content": "§ 46. Hvis der ydes vederlag til bestyrelsesmedlemmer, må vederlaget ikke overstige, hvad der anses for sædvanligt efter hvervets art og arbejdets omfang."
    },
    {
      "provision_ref": "4:47",
      "chapter": "4",
      "section": "47",
      "content": "§ 47. Kategori C- og D-institutioner skal indsende en 2-årig aktivitetsplan, der sikrer opfyldelse af formålet med institutionens virke og formålet med driftstilskuddet, jf. dog stk. 2 og 6. Stk. 2. Social- og Boligstyrelsen kan beslutte, at aktivitetsplanen skal være 1-årig, hvis der foreligger særlige grunde, herunder hvis formålet med institutionens virke ændrer sig. Stk. 3. Aktivitetsplanen skal indeholde følgende punkter: 1) Institutionens målgruppe. 2) Institutionens formål. 3) Kommende 2 års aktiviteter og mål. 4) Dokumentation af indsats og resultater. 5) Institutionens organisering omkring aktiviteter og mål. Stk. 4. Social- og Boligstyrelsen fastsætter nærmere frister for indsendelse af aktivitetsplanen i tilskudsbrevet, jf. stk. 1, 2 og 6. Stk. 5. Institutionen skal straks meddele Social- og Boligstyrelsen, hvis aktivitetsplanen ændrer sig væsentligt. Stk. 6. Aktivitetsplanen, jf. stk. 1, indsendes første gang enten i 2023 eller i 2024 og derefter hvert andet år. Stk. 7. Institutionen skal senest 4 måneder efter regnskabsårets afslutning indsende en afrapportering på aktivitetsplanen."
    },
    {
      "provision_ref": "4:48",
      "chapter": "4",
      "section": "48",
      "content": "§ 48. Kategori C- og D-institutioner disponerer inden for rammerne af deres budget og under hensyntagen til tilskuddets formål over anvendelsen af det offentlige tilskud og institutionens øvrige indtægter under et."
    },
    {
      "provision_ref": "4:49",
      "chapter": "4",
      "section": "49",
      "content": "§ 49. Kategori C- og D-institutioner skal indsende et budget for institutionens samlede drift senest den 15. november inden budgetårets start, uagtet at tilskuddet først er besluttet, når finansloven er vedtaget, jf. dog § 50. Social- og Boligstyrelsen kan dispensere fra denne frist. Stk. 2. Budgettet skal være godkendt af institutionens bestyrelse. Stk. 3. Driftstilskuddet skal fremgå i budgettet som en særskilt post. Hvis institutionen oppebærer flere tilskud fra Social- og Boligstyrelsen, skal tilskuddene specificeres på hver sin linje pr. finanslovskonto under indtægter i budgettet. Alternativt kan tilskuddene fremgå som en samlet post under indtægter og specificeres i en note til budgettet. Stk. 4. Budgettet skal omfatte hele institutionens virksomhed i regnskabsåret. Budgetterede tilskud fra andre offentlige eller private tilskudsydere skal være specificeret i budgettet. Stk. 5. Budgettet skal opstilles på en måde, så det er muligt at sammenligne budget og regnskab. Stk. 6. Overførte midler på driftstilskuddet skal fremgå af et estimat i budgettet. Stk. 7. Budgetposter, der afviger væsentligt fra tidligere år, skal forklares med en supplerende note til budgettet. Stk. 8. Finansiering af underskud eller anvendelse af overskud skal fremgå af budgettet. Stk. 9. Ændringer i det godkendte budget, der har konsekvenser for målopfyldelsen i aktivitetsplanen, meddeles Social- og Boligstyrelsen straks. Stk. 10. Ændringer i budgetforudsætningerne, der påvirker institutionens forventninger til muligheden for at opfylde sit formål eller formålet med driftstilskuddet, eller som kan resultere i ubalance i institutionens økonomi, skal meddeles til Social- og Boligstyrelsen straks. Social- og Boligstyrelsen kan på denne baggrund træffe beslutning om, at der skal udarbejdes et nyt bestyrelsesgodkendt budget. Stk. 11. Kategori C- og D-institutioner skal forelægge ekstraordinære dispositioner med væsentlige økonomiske konsekvenser til godkendelse hos Social- og Boligstyrelsen, herunder indgåelse af lejemål med uopsigelighed på mere end 10 år og anlægsudgiftslignende investeringer over 1 mio. kr."
    },
    {
      "provision_ref": "4:50",
      "chapter": "4",
      "section": "50",
      "content": "§ 50. Kategori C- og D-institutioner, der lever op til kriterierne i stk. 2, kan anmode om at indsende et budget, der alene omfatter driftstilskuddet fra Social- og Boligstyrelsen. Budgettet indsendes inden budgetårets start, uagtet at tilskuddet først er besluttet, når finansloven er vedtaget. Fristen for indsendelse fastsættes i tilskudsbrevet. Social- og Boligstyrelsen kan dispensere fra den fastsatte frist. Stk. 2. For at kunne indsende et budget for driftstilskuddet, skal institutionen leve op til følgende kriterier: 1) Driftstilskuddet må samlet set maksimalt udgøre 10 pct. af institutionens samlede indtægter. 2) Driftstilskuddet skal alene være givet til øremærkede formål. 3) Institutionens årsrapport skal revideres af en godkendt revisor. Stk. 3. Institutionen skal anvende Social- og Boligstyrelsens budgetskema for driftstilskud, som findes på Social- og Boligstyrelsens hjemmeside. Stk. 4. Hvis en institution lever op til kravene i stk. 2 og får godkendt indsendelse af budget for driftstilskuddet, underlægges institutionen betingelserne i §§ 55, 63-70 om tilskudsregnskab og revision. Stk. 5. Driftstilskuddet skal fremgå i budgettet som en særskilt post. Stk. 6. Budgettet skal leve op til kravene i § 49, stk. 5-11."
    },
    {
      "provision_ref": "4:51",
      "chapter": "4",
      "section": "51",
      "content": "§ 51. Kategori C- og D-institutioner skal udarbejde en årsrapport i overensstemmelse med årsregnskabslovens principper og reglerne i dette kapitel, jf. dog § 55."
    },
    {
      "provision_ref": "4:52",
      "chapter": "4",
      "section": "52",
      "content": "§ 52. Regnskabsåret skal følge kalenderåret."
    },
    {
      "provision_ref": "4:53",
      "chapter": "4",
      "section": "53",
      "content": "§ 53. Kategori C- og D-institutioner skal senest 4 måneder efter regnskabsårets afslutning indsende en årsrapport, der indeholder et revideret årsregnskab, en ledelsesberetning og en genpart af revisionsprotokollatet, til Social- og Boligstyrelsen. Årsrapporten skal være revideret i overensstemmelse med bestemmelserne om krav til revision i §§ 56-62. Social- og Boligstyrelsen kan fastsætte andre frister for indsendelse af regnskaber. Stk. 2. Årsrapporten og revisionsprotokollatet skal være underskrevet af samtlige medlemmer af institutionens bestyrelse. Social- og Boligstyrelsen kan dispensere fra kravet i særlige tilfælde. Årsrapporten skal desuden være underskrevet af institutionens leder. Stk. 3. Kategori C- og D-institutioner, der ikke har bevillingsudløb i indeværende år, kan videreføre 10 pct. over- eller underskud på driftstilskuddet til anvendelse inden for institutionens formål til det efterfølgende regnskabsår, medmindre andet fremgår af tilskudsbrevet. Stk. 4. Overførsel af mere end 10 pct. over- eller underskud på driftstilskuddet til det efterfølgende regnskabsår skal godkendes af Social- og Boligstyrelsen. Et estimat vedrørende overførsel af uforbrugte tilskud skal fremgå af kommende års budget. Stk. 5. Overført over- eller underskud på driftstilskuddet skal fremgå særskilt af regnskabet specificeret på finanslovskonto."
    },
    {
      "provision_ref": "4:54",
      "chapter": "4",
      "section": "54",
      "content": "§ 54. Årsregnskabet skal give et retvisende billede af institutionens aktiver og passiver, økonomiske stilling og resultat. Ledelsesberetningen skal indeholde en retvisende redegørelse for de forhold, beretningen omhandler. Stk. 2. Årsrapporten skal omfatte hele institutionens virksomhed. Tilskud fra andre offentlige og private tilskudsydere skal indtægtsføres specificeret for de enkelte tilskudsydere. Stk. 3. Årsrapporten skal indeholde: 1) Ledelsesberetning, hvori der redegøres for årets drift og forventningerne til det kommende år samt øvrige forhold af betydning for institutionen, som ikke direkte fremgår af det øvrige årsregnskab. Ledelsesberetningen skal desudenindeholde en redegørelse for, i hvilken udstrækning aktiviteter er blevet gennemført i overensstemmelse med detbudgetterede og med de målsætninger, der er opstillet for institutionen, herunder målsætninger, der er aftalt med Social- og Boligstyrelsen. Hvis der er væsentlige afvigelser i resultatopgørelsen eller balancen i forhold til sidste år, forklares dette i ledelsesberetningen. 2) Revisionspåtegning. 3) Redegørelse for anvendt regnskabspraksis. 4) Resultatopgørelse. 5) Balance. 6) Noter, herunder specifikationer af resultatopgørelsens og balancens poster. Stk. 4. Der stilles endvidere følgende krav til årsrapporten: 1) Driftstilskuddet skal fremgå af resultatopgørelsen som en særskilt post. Under indtægter skal det specificeres, hvilke tilskud der er driftstilskud, og hvilke der er projekttilskud. Dette gælder alle tilskud, uanset om Social- og Boligstyrelsen har ydet tilskud dertil. 2) Under udgifter skal det specificeres, hvilke udgifter der er projektudgifter, og hvilke der er driftsudgifter. 3) Regnskabstal for det forudgående regnskabsår og budgettal for regnskabsåret skal opføres i resultatopgørelsen. 4) Eventuelle afskrivninger skal specificeres, og afskrivningsmetoderne skal oplyses. 5) Balancen skal indeholde en opgørelse over omsætnings- og anlægsaktiver samt kort- og langfristet gæld og en opgørelse af egenkapitalen. 6) Finansiering af underskud eller anvendelse af overskud skal oplyses. 7) Indtægter og udgifter skal periodiseres, og tilskud skal indtægtsføres i overensstemmelse med tilskudsperioden. 8) Hensatte forpligtelser, mellemregninger og indgåede forpligtelser skal specificeres. 9) Størrelsen af eventuelt vederlag til bestyrelsen skal oplyses. 10) Eventuel momsregistrering skal oplyses. Stk. 5. Årsrapporten skal ud over det indhold, der fremgår af stk. 3, og de krav, der fremgår af stk. 4, opfylde eventuelle øvrige krav til årsrapportens indhold eller opstilling, der er fastsat af offentlige tilskudsydere eller fremgår af anden lovgivning. Stk. 6. Social- og Boligstyrelsen kan i særlige tilfælde dispensere fra et eller flere af de krav til årsrapporten, der fremgår af stk. 4."
    },
    {
      "provision_ref": "4:55",
      "chapter": "4",
      "section": "55",
      "content": "§ 55. Kategori C- og D-institutioner, der har fået godkendt indsendelse af budget for driftstilskuddet efter § 50, skal senest 4 måneder efter regnskabsårets afslutning indsende et udfyldt regnskabsskema for tilskuddet og en genpart af revisionsprotokollatet til Social- og Boligstyrelsen. Social- og Boligstyrelsen kan dispensere fra fristen. Stk. 2. Regnskabet skal følge kalenderåret. Stk. 3. Institutionen skal anvende Social- og Boligstyrelsens regnskabsskema for driftstilskud, som findes på Social- og Boligstyrelsens hjemmeside. Stk. 4. Regnskabet og revisionsprotokollatet skal være underskrevet af tegningsberettigede eller andre bemyndigede af institutionen. Stk. 5. Regnskabet skal desuden opfylde følgende krav: 1) Driftstilskuddet skal fremgå af resultatopgørelsen som en særskilt post. 2) Udgifter, der er afholdt af tilskuddet, skal være specificeret på samme måde som i det budget, Social- og Boligstyrelsen senest har godkendt. 3) Finansiering af underskud skal oplyses. 4) Indtægter og udgifter skal periodiseres, og tilskud skal indtægtsføres i overensstemmelse med tilskudsperioden. Stk. 6. Institutionen skal leve op til kravene i § 53, stk. 3-5. Stk. 7. Social- og Boligstyrelsen kan i særlige tilfælde dispensere fra et eller flere af de krav til regnskabet, der fremgår af stk. 5."
    },
    {
      "provision_ref": "4:56",
      "chapter": "4",
      "section": "56",
      "content": "§ 56. Der skal udføres revision af institutionens årsrapport for institutioner, der modtager et årligt driftstilskud på over 500.000 kr., jf. dog § 63. Revisionen udføres efter §§ 57-62. Stk. 2. . For tilskud til og med 500.000 kr. er der ikke krav om revision. Årsregnskabet skal dog som minimum forsynes med en erklæring fra en godkendt revisor om opstilling af finansielle oplysninger (ISRS 4410), jf. dog § 63."
    },
    {
      "provision_ref": "4:57",
      "chapter": "4",
      "section": "57",
      "content": "§ 57. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen."
    },
    {
      "provision_ref": "4:58",
      "chapter": "4",
      "section": "58",
      "content": "§ 58. Den godkendte revisors opgave angår årsrapporterne for institutionen, som hvert år udarbejdes af institutionens ledelse i henhold til kravene om regnskabet. Stk. 2. Revisionen omfatter institutionens årsregnskab, der fremgår af årsrapporten, medmindre andet fremgår af Social- og Boligstyrelsens tilskudsbrev."
    },
    {
      "provision_ref": "4:59",
      "chapter": "4",
      "section": "59",
      "content": "§ 59. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et årsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven."
    },
    {
      "provision_ref": "4:60",
      "chapter": "4",
      "section": "60",
      "content": "§ 60. Revisor skal udforme en erklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision (SOR)."
    },
    {
      "provision_ref": "4:61",
      "chapter": "4",
      "section": "61",
      "content": "§ 61. Revisor skal udarbejde protokollater, der skal indeholde de oplysninger, som revisor skriftligt kommunikerer til institutionens øverste ledelse som led i opgaven. Stk. 2. Protokollatet skal indeholde revisors konklusioner på alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til Social- og Boligstyrelsen sammen med årsrapporten med det påtegnede årsregnskab."
    },
    {
      "provision_ref": "4:62",
      "chapter": "4",
      "section": "62",
      "content": "§ 62. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give institutionens ledelse meddelelse herom og at påse, at institutionen straks giver Social- og Boligstyrelsen meddelelse herom. I modsat fald er det revisors pligt at meddele Social- og Boligstyrelsen herom. Revisors bemærkninger indsendes sammen med meddelelsen. Stk. 2. Det samme gælder, hvis 1) fortsættelsen af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos institutionen."
    },
    {
      "provision_ref": "4:63",
      "chapter": "4",
      "section": "63",
      "content": "§ 63. Modtagere af driftstilskud, der har fået godkendt indsendelse af budget efter § 50 og regnskab efter § 55, skal have revideret og påtegnet tilskudsregnskabet af en godkendt revisor efter §§ 64-70, jf. dog stk. 2. Stk. 2. For tilskud til og med 500.000 kr. skal regnskabet ikke revideres. Stk. 3. Statsinstitutioner og andre institutioner mv., hvis regnskaber revideres af Rigsrevisionen i medfør af lov om revisionen af statens regnskaber m.m. (rigsrevisorloven) eller bestemmelser i anden lovgivning, kan ikke pålægges krav om revision ved en godkendt revisor. Bestemmelserne om revision i §§ 63-69 finder derfor ikke anvendelse i disse tilfælde."
    },
    {
      "provision_ref": "4:64",
      "chapter": "4",
      "section": "64",
      "content": "§ 64. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen."
    },
    {
      "provision_ref": "4:65",
      "chapter": "4",
      "section": "65",
      "content": "§ 65. Den godkendte revisors opgave angår regnskabsskemaet, som hvert år udarbejdes af institutionen i henhold til kravene om regnskabet i bekendtgørelsen. Stk. 2. Revisionen omfatter regnskabsskemaet. Regnskabet udarbejdes til brug for Social- og Boligstyrelsen med det formål at give Social- og Boligstyrelsen et sikkert grundlag for kontrol med tilskuddets anvendelse. Regnskabet skal være rigtigt og udarbejdet i overensstemmelse med retningslinjerne i bekendtgørelsen. Dette indebærer, at regnskabets oplysninger om gennemførte aktiviteter og opnåede resultater er korrekte, og at de indtægter og udgifter, der indgår i regnskabet, er opnået og afholdt i overensstemmelse med de fastsatte generelle og individuelle betingelser for opnåelsen af tilskud."
    },
    {
      "provision_ref": "4:66",
      "chapter": "4",
      "section": "66",
      "content": "§ 66. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et tilskudsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven."
    },
    {
      "provision_ref": "4:67",
      "chapter": "4",
      "section": "67",
      "content": "§ 67. Ved revisionen skal revisor efterprøve, om: 1) regnskabet er rigtigt, dvs. uden væsentlige fejl og mangler, 2) tilskudsbetingelserne er opfyldt, 3) tilskuddet er anvendt til formålet, 4) tilskudsmodtager har udvist sparsommelighed og 5) tilskudsmodtagers ledelse har foretaget en afrapportering, jf. § 46, stk. 6, og at de data, der ligger til grund herfor, er pålidelige."
    },
    {
      "provision_ref": "4:68",
      "chapter": "4",
      "section": "68",
      "content": "§ 68. Revisor skal udarbejde en erklæring om den udførte revision, hvoraf det skal fremgå, at opgaven udføres på grundlag af bestemmelserne i bekendtgørelsen. Stk. 2. Revisor skal oplyse i erklæringen, at revisor har udført sin revision i overensstemmelse med standarderne for offentlig revision."
    },
    {
      "provision_ref": "4:69",
      "chapter": "4",
      "section": "69",
      "content": "§ 69. Revisor skal udarbejde protokollater, der skal indeholde de oplysninger, som revisor skriftligt kommunikerer til tilskudsmodtagerens øverste ledelse som led i opgaven. Stk. 2. Protokollaterne skal indeholde revisors rapportering af konklusionerne af alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til tilskudsyder sammen med revisors erklæring og det reviderede regnskab."
    },
    {
      "provision_ref": "4:70",
      "chapter": "4",
      "section": "70",
      "content": "§ 70. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give tilskudsmodtager meddelelse herom og at påse, at tilskudsmodtagers ledelse straks giver Social- og Boligstyrelsen meddelelse herom. I modsat fald er det revisors pligt at orientere Social- og Boligstyrelsen. Revisors bemærkninger indsendes sammen med meddelelsen. Stk. 2. Det samme gælder, hvis: 1) gennemførelsen af det projekt eller den samlede aktivitet, hvortil der ydes tilskud, er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos tilskudsmodtageren."
    },
    {
      "provision_ref": "4:71",
      "chapter": "4",
      "section": "71",
      "content": "§ 71. Ved tilskudsperiodens udløb skal institutionen bekræfte, at hele tilskuddet er anvendt. Hvis hele tilskuddet ikke er anvendt, skal den uforbrugte del tilbagebetales til Social- og Boligstyrelsen. Stk. 2. Institutionen kan anmode Social- og Boligstyrelsen om forlængelse af tilskudsperioden, hvis en forlængelse er en forudsætning for, at de aktiviteter, som driftstilskuddet er ydet til, kan gennemføres. Anmodningen skal indgives senest ved udgangen af det afsluttende år."
    },
    {
      "provision_ref": "4:72",
      "chapter": "4",
      "section": "72",
      "content": "§ 72. Frivilligcentre, der modtager driftstilskud fra ansøgningsrunden til optag på ordningen for grundfinansiering af etablerede frivilligcentre (FRIG) er omfattet af bestemmelserne for kategori C- og D-institutioner."
    },
    {
      "provision_ref": "4:73",
      "chapter": "4",
      "section": "73",
      "content": "§ 73. Definitionen af et frivilligcenter: Et frivilligcenter er en selvejende institution eller frivillig forening, som arbejder i et afgrænset lokalområde – typisk en kommune. Et frivilligcenter har til formål at støtte, synliggøre, udvikle og fremme det lokale frivillige sociale arbejde og foreningsliv, som har et socialt sigte. Et frivilligcenter arbejder for udbredelse af den frivillige indsats rettet mod målgrupper, der kan drage fordel af en frivillig social indsats. Et frivilligcenter skal arbejde på at understøtte det frivillige arbejde bredt på en sådan måde, at det kommer forskellige målgrupper til gavn."
    },
    {
      "provision_ref": "4:74",
      "chapter": "4",
      "section": "74",
      "content": "§ 74. Der stilles krav om, at frivilligcentret: 1) har vedtægter, som danner grundlag for en bredt sammensat bestyrelse med repræsentanter fra forskellige brancher og sektorer og med forskellige kompetencer og erfaringer, 2) har en overordnet strategi eller forandringsteori for frivilligcentret med mål og opfølgning herpå, 3) har en kommunal medfinansiering, der som minimum svarer til den statslige grundfinansiering og 4) ikke er kommunalt ejet, og det økonomiske og ledelsesmæssige ansvar ligger ikke i den kommunale myndighed."
    },
    {
      "provision_ref": "5:75",
      "chapter": "5",
      "section": "75",
      "content": "§ 75. Social- og Boligstyrelsens tilsyn med kategori A- og B-institutioner omfatter overholdelse af kravene i denne bekendtgørelse, herunder i relation til: 1) Vedtægter. 2) Ekstraordinære dispositioner. 3) Administrationsinstruks. 4) Målplaner. 5) Selvangivelse. 6) Budget. 7) Årsrapport og revision."
    },
    {
      "provision_ref": "5:76",
      "chapter": "5",
      "section": "76",
      "content": "§ 76. Social- og Boligstyrelsens tilsyn med kategori C- og D-institutioner omfatter overholdelse af kravene i denne bekendtgørelse, herunder i relation til: 1) Vedtægter. 2) Aktivitetsplaner. 3) Budget. 4) Årsrapport og revision."
    },
    {
      "provision_ref": "5:77",
      "chapter": "5",
      "section": "77",
      "content": "§ 77. Tilsynet tilrettelægges under hensyn til en vurdering af væsentlighed og risiko knyttet til de aktiviteter, som institutionen gennemfører, og under hensyn til institutionens formål samt størrelsen af det ydede tilskud. Social- og Boligstyrelsen kan ændre indholdet af tilsynet, herunder de oplysninger der skal kontrolleres, og hvor ofte kontrollen skal finde sted."
    },
    {
      "provision_ref": "5:78",
      "chapter": "5",
      "section": "78",
      "content": "§ 78. Social- og Boligstyrelsen kan pålægge institutionen at indsende nærmere oplysninger, herunder aktivitetsplaner, budgetter, afrapporteringer, reviderede regnskaber og revisionsprotokollater m.v."
    },
    {
      "provision_ref": "5:79",
      "chapter": "5",
      "section": "79",
      "content": "§ 79. Social- og Boligstyrelsen kan træffe afgørelse om, at institutionen skal underlægges et skærpet tilsyn, der supplerer det almindelige tilsyn, hvis omstændighederne taler herfor. Dette kan ske, hvis Social- og Boligstyrelsen f.eks. vurderer, at der er risiko for, at institutionen ikke overholder tilskudsbetingelserne, at det økonomiske grundlag for institutioners fortsatte drift er i fare, eller der er tvivl om, hvorvidt den styring, som gennemføres hos institutionen, er tilstrækkelig."
    },
    {
      "provision_ref": "5:80",
      "chapter": "5",
      "section": "80",
      "content": "§ 80. Driftstilskud fra Social- og Boligstyrelsen kan tilbageholdes eller bortfalde helt eller delvist, og udbetalte driftstilskud kan kræves helt eller delvist tilbagebetalt, hvis 1) institutionen ikke længere opfylder betingelserne for driftstilskuddet efter denne bekendtgørelse, regler fastsat i medfør af denne bekendtgørelse eller anden lovgivning, indgåede aftaler eller øvrige betingelser for driftstilskuddet, eller 2) institutionen begæres konkurs eller standser sine betalinger, eller der i øvrigt er fare for, at institutionens virksomhed må indstilles. Stk. 2. Driftstilskud, der kræves tilbagebetalt efter stk. 1, kan modregnes i kommende tilskudsudbetalinger."
    },
    {
      "provision_ref": "6:81",
      "chapter": "6",
      "section": "81",
      "content": "§ 81. Bekendtgørelsen træder i kraft den 6. december 2024. Stk. 2. Bekendtgørelse nr. 1843 af 22. december 2023 om økonomiske og administrative forhold for modtagere af driftstilskud fra Social-, Bolig- og Ældreministeriet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse for juridiske personer uanset organisationsform, herefter kaldet institutioner, hvor Social- og Boligstyrelsen yder tilskud til driften i 2024, og hvor institutionerne fremgår af finansloven. Stk. 2. Social- og Boligstyrelsen fører tilsyn med institutioner, der modtager et driftstilskud på 5 mio. kr. eller derover årligt, hvor tilskuddet forventes vedvarende at udgøre 50 pct. eller derover af institutionernes ordinære driftsindtægter, driftstilskuddet er givet for en periode på 4 år eller mere og staten har bidraget til oprettelsen eller fastsættelsen af institutionernes formål. Institutioner omfattet af 1. pkt. betegnes i denne bekendtgørelse som kategori A-institutioner. Stk. 3. Social- og Boligstyrelsen fører tilsyn med institutioner, der modtager et driftstilskud på 5 mio. kr. eller derover årligt, hvor tilskuddet forventes vedvarende at udgøre 50 pct. eller derover af institutionernes ordinære driftsindtægter, og driftstilskuddet er givet for en periode på 4 år eller mere. Institutioner omfattet af 1. pkt. betegnes i denne bekendtgørelse som kategori B-institutioner. Stk. 4. Institutioner, der ikke er omfattet af stk. 2 eller 3, og hvor driftstilskuddet er givet for en periode på 4 år eller mere, betegnes i denne bekendtgørelse som kategori C-institutioner. Stk. 5. Institutioner, der alene modtager et driftstilskud på under 4 år, betegnes i denne bekendtgørelse som kategori Dinstitutioner. Stk. 6. Social- og Boligstyrelsen kan træffe afgørelse om, at institutioner omfattet af stk. 3, 4 og 5 skal være underlagt tilsyn efter stk. 2. Stk. 7. Institutioner, der har indgået en driftsoverenskomst med Social- og Boligministeriet er omfattet af reglerne i denne bekendtgørelse, medmindre andet fremgår af driftsoverenskomsten. Social- og Boligstyrelsen fører tilsyn med disse institutioner i overensstemmelse med driftsoverenskomsten.",
      "valid_from": "2024-12-02",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Vedtægter og ændring af vedtægter for kategori A-institutioner skal sendes til Social- og Boligstyrelsen til orientering. Stk. 2. Social- og Boligstyrelsen påser, at institutionens formål efter vedtægterne er i overensstemmelse med det formål, som driftstilskuddet er ydet til.",
      "valid_from": "2024-12-02",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Vedtægterne for kategori A-institutioner skal indeholde bestemmelser om følgende: 1) Navn, hjemsted og tilsynsforhold. 2) Formål og opgaver. 3) Bestyrelse. 4) Ledelse. 5) Regnskab og revision. 6) Vedtægtsændringer. 7) Nettoformuens overgang til staten eller til et af ressortmyndigheden godkendt formål i tilfælde af institutionens ophør.",
      "valid_from": "2024-12-02",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis der ydes vederlag til bestyrelsesmedlemmer, må vederlaget ikke overstige, hvad der anses for sædvanligt efter hvervets art og arbejdets omfang.",
      "valid_from": "2024-12-02",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kategori A-institutioner er omfattet af statens regler på personaleområdet, jf. lov om statens regnskabsvæsen m.v. Det er bestyrelsens ansvar, at institutionen følger retsforskrifter og overenskomster indgået mellem Skatteministeriet og de faglige organisationer på personaleområdet.",
      "valid_from": "2024-12-02",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kategori A-institutioner er omfattet af statens selvforsikring, jf. cirkulære om selvforsikring i staten m.v.",
      "valid_from": "2024-12-02",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kategori A-institutioner skal udarbejde en årlig målplan, der sikrer opfyldelse af formålet med institutionens virke og formålet med driftstilskuddet. Målplanen skal være godkendt af bestyrelsen. Stk. 2. Målplanen skal indeholde følgende punkter: 1) Institutionens målgruppe. 2) Institutionens formål. 3) Delmål, aktiviteter og indikatorer for målopfyldelse. 4) Dokumentation af indsats og resultater. 5) Institutionens organisering omkring aktiviteter og mål. Stk. 3. Kategori A-institutioner skal senest 4 måneder efter regnskabsårets afslutning indsende en afrapportering på målplanen. Stk. 4. Kategori A-institutioner skal årligt indsende en midtvejsrapportering på målplanen for det indeværende år.",
      "valid_from": "2024-12-02",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kategori A-institutioner skal indsende en årlig selvangivelseserklæring til Social- og Boligstyrelsen.",
      "valid_from": "2024-12-02",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Social- og Boligstyrelsen udsteder en administrationsinstruks for kategori A-institutioner. Stk. 2. Administrationsinstruksen beskriver de centrale regelsæt og styringsforhold m.v., som gælder for de omfattede institutioner, samt ansvars- og kompetencefordelingen mellem på den ene side institutionens bestyrelse og ledelse og på den anden side Social- og Boligstyrelsen.",
      "valid_from": "2024-12-02",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Kategori A-institutioner disponerer inden for rammerne af deres budget og under hensyntagen til tilskuddets formål over anvendelsen af det offentlige tilskud og institutionens øvrige indtægter under et.",
      "valid_from": "2024-12-02",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Kategori A-institutioner skal indsende et budget for institutionens samlede drift senest den 15. november inden budgetårets start, uagtet at tilskuddet først er besluttet, når finansloven er vedtaget. Social- og Boligstyrelsen kan dispensere fra denne frist. Stk. 2. Budgettet skal være godkendt af institutionens bestyrelse. Stk. 3. Driftstilskuddet skal fremgå i budgettet som en særskilt post. Hvis institutionen oppebærer flere tilskud fra Social- og Boligstyrelsen, skal tilskuddene specificeres på hver sin linje pr. finanslovskonto under indtægter i budgettet. Alternativt kan tilskuddene fremgå som en samlet post under indtægter og specificeres i en note til budgettet. Stk. 4. Budgettet skal omfatte hele institutionens virksomhed i regnskabsåret. Budgetterede tilskud fra andre offentlige eller private tilskudsydere skal være specificeret i budgettet. Social- og Boligstyrelsen kan i særlige tilfælde beslutte, at budgettet alene skal omfatte det formål, driftstilskuddet er ydet til. Stk. 5. Budgettet skal opstilles på en måde, så det er muligt at sammenligne budget og regnskab. Stk. 6. Overførte midler på driftstilskuddet skal fremgå af et estimat i budgettet. Stk. 7. Budgetposter, der afviger væsentligt fra tidligere år, skal forklares med en supplerende note til budgettet. Stk. 8. Finansiering af underskud eller anvendelse af overskud skal fremgå af budgettet. Stk. 9. Ændringer i det godkendte budget, der har konsekvenser for målopfyldelsen i målplanen, meddeles Social- og Boligstyrelsen straks. Stk. 10. Ændringer i budgetforudsætningerne, der påvirker institutionens forventninger til muligheden for at opfylde sit formål eller formålet med driftstilskuddet, eller som kan resultere i ubalance i institutionens økonomi, skal meddeles til Social- og Boligstyrelsen straks. Social- og Boligstyrelsen kan på denne baggrund træffe beslutning om, at der skal udarbejdes et nyt bestyrelsesgodkendt budget. Stk. 11. Kategori A-institutioner skal forelægge ekstraordinære dispositioner med væsentlige økonomiske konsekvenser til godkendelse hos Social- og Boligstyrelsen, herunder indgåelse af lejemål med uopsigelighed på mere end 10 år og anlægsudgiftslignende investeringer over 1 mio. kr.",
      "valid_from": "2024-12-02",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Kategori A-institutioner er omfattet af de regler og retningslinjer, der er fastlagt i lov om statens regnskabsvæsen m.v. og bekendtgørelse om statens regnskabsvæsen m.v.",
      "valid_from": "2024-12-02",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Regnskabsåret skal følge kalenderåret.",
      "valid_from": "2024-12-02",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Kategori A-institutioner skal senest 4 måneder efter regnskabsårets afslutning indsende en årsrapport, der indeholder et revideret årsregnskab, en ledelsesberetning og en genpart af revisionsprotokollatet, til Social- og Boligstyrelsen. Årsrapporten skal være revideret i overensstemmelse med bestemmelserne om krav til revision i §§ 16- 24. Social- og Boligstyrelsen kan fastsætte andre frister for indsendelse af regnskaber. Stk. 2. Årsrapporten og revisionsprotokollatet skal være underskrevet af samtlige medlemmer af institutionens bestyrelse. Social- og Boligstyrelsen kan dispensere fra kravet i særlige tilfælde. Årsrapporten skal desuden være underskrevet af institutionens leder. Stk. 3. Kategori A-institutioner, der ikke har bevillingsudløb i indeværende år, kan videreføre 10 pct. over- eller underskud på driftstilskuddet til anvendelse inden for tilskuddets formål til det efterfølgende regnskabsår, medmindre andet fremgår af tilskudsbrevet. Stk. 4. Overførsel af mere end 10 pct. over- eller underskud på driftstilskuddet til det efterfølgende regnskabsår skal godkendes af Social- og Boligstyrelsen. Et estimat vedrørende overførsel af uforbrugte tilskud skal fremgå af kommende års budget. Stk. 5. Overført over- eller underskud på driftstilskuddet skal fremgå særskilt af regnskabet specificeret på finanslovskonto.",
      "valid_from": "2024-12-02",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Årsregnskabet skal i alle væsentlige henseender være rigtigt, dvs. udarbejdet i overensstemmelse med statens regnskabsregler. Stk. 2. Årsrapporten skal omfatte hele institutionens virksomhed. Tilskud fra andre offentlige og private tilskudsydere skal indtægtsføres specificeret for de enkelte tilskudsydere. Stk. 3. Årsrapporten skal indeholde: 1) Revisionspåtegning. 2) Redegørelse for anvendt regnskabspraksis. 3) Resultatopgørelse. 4) Balance. 5) Noter, herunder specifikationer af resultatopgørelsens og balancens poster. Stk. 4. Der stilles endvidere følgende krav til årsrapporten: 1) Driftstilskuddet skal fremgå af resultatopgørelsen som en særskilt post. Under indtægter skal det specificeres, hvilke tilskud der er driftstilskud, og hvilke der er projekttilskud. Dette gælder alle tilskud, uanset om Social- og Boligstyrelsen har ydet tilskud dertil. 2) Finansiering af underskud eller anvendelse af overskud skal oplyses. 3) Hensatte forpligtelser, mellemregninger og indgåede forpligtelser skal specificeres. 4) Størrelsen af eventuelt vederlag til bestyrelsen skal oplyses. 5) Eventuel momsregistrering skal oplyses. Stk. 5. Social- og Boligstyrelsen kan i særlige tilfælde dispensere fra et eller flere af de krav til årsrapporten, der fremgår af stk. 2 og 4.",
      "valid_from": "2024-12-02",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Kategori A-institutioner er omfattet af Rigsrevisionens revision, jf. lov om revisionen af statens regnskaber m.m. Social- og boligministeren og ældreministeren har indgået en aftale om intern revision med Rigsrevisionen efter § 9 i lov om revisionen af statens regnskaber m.v. Den interne revision varetager de opgaver, der fremgår af §§ 17-24 om krav til revision.",
      "valid_from": "2024-12-02",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen.",
      "valid_from": "2024-12-02",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Den godkendte revisors opgave angår årsrapporterne for institutionen, som hvert år udarbejdes af institutionens ledelse i henhold til §§ 12-15. Stk. 2. Revisionen omfatter institutionens årsregnskab, der fremgår af årsrapporten, og som udarbejdes i overensstemmelse med statens regnskabsregler og reglerne i denne bekendtgørelse.",
      "valid_from": "2024-12-02",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et årsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven.",
      "valid_from": "2024-12-02",
      "valid_to": null
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Revisor skal udforme en erklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision (SOR).",
      "valid_from": "2024-12-02",
      "valid_to": null
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Revisor skal udarbejde protokollater, der skal indeholde de oplysninger, som revisor skriftligt kommunikerer til institutionens øverste ledelse som led i opgaven. Stk. 2. Protokollatet skal indeholde revisors konklusioner på alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til Social- og Boligstyrelsen sammen med årsrapporten med det påtegnede årsregnskab.",
      "valid_from": "2024-12-02",
      "valid_to": null
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give institutionen meddelelse herom og at påse, at institutionen straks giver Social- og Boligstyrelsen meddelelse herom. I modsat fald er det revisors pligt at meddele Social- og Boligstyrelsen herom. Revisors bemærkninger indsendes sammen med meddelelsen. Stk. 2. Det samme gælder, hvis 1) fortsættelsen af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos institutionen.",
      "valid_from": "2024-12-02",
      "valid_to": null
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Social- og Boligstyrelsen kan anmode den interne revision om at udføre revision af særlige områder af institutionen.",
      "valid_from": "2024-12-02",
      "valid_to": null
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Den interne revisor skal på Rigsrevisionens anmodning: 1) Udlevere revisionsplaner, arbejdspapirer, revisionsdokumentation og revisionskonklusioner. 2) Udlevere dokumentation for de medvirkende revisorers kompetencer samt nødvendige økonomiske og organisatoriske oplysninger til at dokumentere revisors uafhængighed i forhold til den reviderede. 3) Revidere i forhold til de væsentlighedsniveauer, som Rigsrevisionen måtte fastsætte vedrørende alle eller nogle af de oplysninger, som den interne revisor erklærer sig om.",
      "valid_from": "2024-12-02",
      "valid_to": null
    },
    {
      "provision_ref": "2:25",
      "chapter": "2",
      "section": "25",
      "content": "§ 25. Ved tilskudsperiodens udløb skal institutionen bekræfte, at hele tilskuddet er anvendt. Hvis hele tilskuddet ikke er anvendt, skal den uforbrugte del tilbagebetales til Social- og Boligstyrelsen. Stk. 2. Institutionen kan anmode Social- og Boligstyrelsen om forlængelse af tilskudsperioden, hvis en forlængelse er en forudsætning for, at de aktiviteter, som driftstilskuddet er ydet til, kan gennemføres. Anmodningen skal indgives senest ved udgangen af det afsluttende år.",
      "valid_from": "2024-12-02",
      "valid_to": null
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Vedtægter for kategori B-institutioner skal indeholde bestemmelser om nettoformuens overgang til staten eller til et af ressortmyndigheden godkendt formål i tilfælde af institutionens ophør. Stk. 2. Vedtægter og ændring af vedtægter for institutionerne skal sendes til Social- og Boligstyrelsen til orientering. Stk. 3. Social- og Boligstyrelsen påser, at institutionens formål efter vedtægterne er i overensstemmelse med det formål, som driftstilskuddet er ydet til.",
      "valid_from": "2024-12-02",
      "valid_to": null
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Hvis der ydes vederlag til bestyrelsesmedlemmer, må vederlaget ikke overstige, hvad der anses for sædvanligt efter hvervets art og arbejdets omfang.",
      "valid_from": "2024-12-02",
      "valid_to": null
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Kategori B-institutioner skal udarbejde en årlig målplan, der sikrer opfyldelse af formålet med institutionens virke og formålet med driftstilskuddet. Målplanen skal være godkendt af bestyrelsen. Stk. 2. Målplanen skal indeholde følgende punkter: 1) Institutionens målgruppe. 2) Institutionens formål. 3) Delmål, aktiviteter og indikatorer for målopfyldelse. 4) Dokumentation af indsats og resultater. 5) Institutionens organisering omkring aktiviteter og mål. Stk. 3. Kategori B-institutioner skal senest 4 måneder efter regnskabsårets afslutning indsende en afrapportering på målplanen. Stk. 4. Kategori B-institutioner skal årligt indsende en midtvejsrapportering på målplanen for det indeværende år.",
      "valid_from": "2024-12-02",
      "valid_to": null
    },
    {
      "provision_ref": "3:29",
      "chapter": "3",
      "section": "29",
      "content": "§ 29. Kategori B-institutioner skal indsende en årlig selvangivelseserklæring til Social- og Boligstyrelsen.",
      "valid_from": "2024-12-02",
      "valid_to": null
    },
    {
      "provision_ref": "3:30",
      "chapter": "3",
      "section": "30",
      "content": "§ 30. Social- og Boligstyrelsen udsteder en administrationsinstruks for kategori B-institutioner. Stk. 2. Administrationsinstruksen beskriver de centrale regelsæt og styringsforhold m.v., som gælder for de omfattede institutioner, samt ansvars- og kompetencefordelingen mellem på den ene side institutionens bestyrelse og ledelse og på den anden side Social- og Boligstyrelsen.",
      "valid_from": "2024-12-02",
      "valid_to": null
    },
    {
      "provision_ref": "3:31",
      "chapter": "3",
      "section": "31",
      "content": "§ 31. Kategori B-institutioner disponerer inden for rammerne af deres budget og under hensyntagen til tilskuddets formål over anvendelsen af det offentlige tilskud og institutionens øvrige indtægter under et.",
      "valid_from": "2024-12-02",
      "valid_to": null
    },
    {
      "provision_ref": "3:32",
      "chapter": "3",
      "section": "32",
      "content": "§ 32. Kategori B-institutioner skal indsende et budget for institutionens samlede drift senest den 15. november inden budgetårets start, uagtet at tilskuddet først er besluttet, når finansloven er vedtaget. Social- og Boligstyrelsen kan dispensere fra denne frist. Stk. 2. Budgettet skal være godkendt af institutionens bestyrelse. Stk. 3. Driftstilskuddet skal fremgå i budgettet som en særskilt post. Hvis institutionen oppebærer flere tilskud fra Social- og Boligstyrelsen, skal tilskuddene specificeres på hver sin linje pr. finanslovskonto under indtægter i budgettet. Alternativt kan tilskuddene fremgå som en samlet post under indtægter og specificeres i en note til budgettet. Stk. 4. Budgettet skal omfatte hele institutionens virksomhed i regnskabsåret. Budgetterede tilskud fra andre offentlige eller private tilskudsydere skal være specificeret i budgettet. Social- og Boligstyrelsen kan i særlige tilfælde beslutte, at budgettet alene skal omfatte det formål, driftstilskuddet er ydet til. Stk. 5. Budgettet skal opstilles på en måde, så det er muligt at sammenligne budget og regnskab. Stk. 6. Overførte midler på driftstilskuddet skal fremgå af estimat i budgettet. Stk. 7. Budgetposter, der afviger væsentligt fra tidligere år, skal forklares med en supplerende note til budgettet. Stk. 8. Finansiering af underskud eller anvendelse af overskud skal fremgå af budgettet. Stk. 9. Ændringer i det godkendte budget, der har konsekvenser for målopfyldelsen i målplanen, meddeles Social- og Boligstyrelsen straks. Stk. 10. Ændringer i budgetforudsætningerne, der påvirker institutionens forventninger til muligheden for at opfylde sit formål eller formålet med driftstilskuddet, eller som kan resultere i ubalance i institutionens økonomi, skal meddeles til Social- og Boligstyrelsen straks. Social- og Boligstyrelsen kan på denne baggrund træffe beslutning om, at der skal udarbejdes et nyt bestyrelsesgodkendt budget. Stk. 11. Kategori B-institutioner skal forelægge ekstraordinære dispositioner med væsentlige økonomiske konsekvenser til godkendelse hos Social- og Boligstyrelsen, herunder indgåelse af lejemål med uopsigelighed på mere end 10 år og anlægsudgiftslignende investeringer over 1 mio. kr.",
      "valid_from": "2024-12-02",
      "valid_to": null
    },
    {
      "provision_ref": "3:33",
      "chapter": "3",
      "section": "33",
      "content": "§ 33. Kategori B-institutioner skal udarbejde årsrapport i overensstemmelse med årsregnskabslovens principper og reglerne i dette kapitel.",
      "valid_from": "2024-12-02",
      "valid_to": null
    },
    {
      "provision_ref": "3:34",
      "chapter": "3",
      "section": "34",
      "content": "§ 34. Regnskabsåret skal følge kalenderåret.",
      "valid_from": "2024-12-02",
      "valid_to": null
    },
    {
      "provision_ref": "3:35",
      "chapter": "3",
      "section": "35",
      "content": "§ 35. Kategori B-institutioner skal senest 4 måneder efter regnskabsårets afslutning indsende en årsrapport, der indeholder et revideret årsregnskab, en ledelsesberetning og en genpart af revisionsprotokollatet, til Social- og Boligstyrelsen. Årsrapporten skal være revideret i overensstemmelse med bestemmelserne om krav til revision i §§ 37- 43. Social- og Boligstyrelsen kan fastsætte andre frister for indsendelse af regnskaber. Stk. 2. Årsrapporten og revisionsprotokollatet skal være underskrevet af samtlige medlemmer af institutionens bestyrelse. Social- og Boligstyrelsen kan dispensere fra kravet i særlige tilfælde. Årsrapporten skal desuden være underskrevet af institutionens leder. Stk. 3. Kategori B-institutioner, der ikke har bevillingsudløb i indeværende år, kan videreføre 10 pct. over- eller underskud på driftstilskuddet til anvendelse inden for institutionens formål til det efterfølgende regnskabsår, medmindre andet fremgår af tilskudsbrevet. Stk. 4. Overførsel af mere end 10 pct. over- eller underskud på driftstilskuddet til det efterfølgende regnskabsår skal godkendes af Social- og Boligstyrelsen. Et estimat vedrørende overførsel af uforbrugte tilskud skal fremgå af kommende års budget. Stk. 5. Overført over- eller underskud på driftstilskuddet skal fremgå særskilt af regnskabet specificeret på finanslovskonto.",
      "valid_from": "2024-12-02",
      "valid_to": null
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Årsregnskabet skal give et retvisende billede af institutionens aktiver og passiver, økonomiske stilling og resultat. Ledelsesberetningen skal indeholde en retvisende redegørelse for de forhold, beretningen omhandler. Stk. 2. Årsrapporten skal omfatte hele institutionens virksomhed. Tilskud fra andre offentlige og private tilskudsydere skal indtægtsføres specificeret for de enkelte tilskudsydere. Social- og Boligstyrelsen kan i særlige tilfælde beslutte, at årsrapporten alene skal omfatte det formål, driftstilskuddet er ydet til. Stk. 3. Årsrapporten skal indeholde: 1) Ledelsesberetning, hvori der redegøres for årets drift og forventningerne til det kommende år samt øvrige forhold af betydning for institutionen, som ikke direkte fremgår af det øvrige årsregnskab. Ledelsesberetningen skal desuden indeholde en redegørelse for, i hvilken udstrækning aktiviteter er blevet gennemført i overensstemmelse med det budgetterede og med de målsætninger, der er opstillet for institutionen, herunder målsætninger, der er aftalt med Social- og Boligstyrelsen. Hvis der er væsentlige afvigelser i resultatopgørelsen eller balancen i forhold til sidste år, forklares dette i ledelsesberetningen. 2) Revisionspåtegning. 3) Redegørelse for anvendt regnskabspraksis. 4) Resultatopgørelse. 5) Balance. 6) Noter, herunder specifikationer af resultatopgørelsens og balancens poster. Stk. 4. Der stilles endvidere følgende krav til årsrapporten: 1) Driftstilskuddet skal fremgå af resultatopgørelsen som en særskilt post. Under indtægter skal det specificeres, hvilke tilskud der er driftstilskud, og hvilke der er projekttilskud. Dette gælder alle tilskud, uanset om Social- og Boligstyrelsen har ydet tilskud dertil. 2) Under udgifter skal det specificeres, hvilke udgifter der er projektudgifter, og hvilke der er driftsudgifter. 3) Regnskabstal for det forudgående regnskabsår og budgettal for regnskabsåret skal opføres i resultatopgørelsen. 4) Eventuelle afskrivninger skal specificeres, og afskrivningsmetoderne skal oplyses. 5) Balancen skal indeholde en opgørelse over omsætnings- og anlægsaktiver samt kort- og langfristet gæld og en opgørelse af egenkapitalen. 6) Finansiering af underskud eller anvendelse af overskud skal oplyses. 7) Indtægter og udgifter skal periodiseres, og tilskud skal indtægtsføres i overensstemmelse med tilskudsperioden. 8) Hensatte forpligtelser, mellemregninger og indgåede forpligtelser skal specificeres. 9) Størrelsen af eventuelt vederlag til bestyrelsen skal oplyses. 10) Eventuel momsregistrering skal oplyses. Stk. 5. Årsrapporten skal ud over det indhold, der fremgår af stk. 3, og de krav, der fremgår af stk. 4, opfylde eventuelle øvrige krav til årsrapportens indhold eller opstilling, der er fastsat af offentlige tilskudsydere eller fremgår af anden lovgivning. Stk. 6. Social- og Boligstyrelsen kan i særlige tilfælde dispensere fra et eller flere af de krav til årsrapporten, der fremgår af stk. 4.",
      "valid_from": "2024-12-02",
      "valid_to": null
    },
    {
      "provision_ref": "3:37",
      "chapter": "3",
      "section": "37",
      "content": "§ 37. For kategori B-institutioner, skal der udføres revision af institutionens årsrapport.",
      "valid_from": "2024-12-02",
      "valid_to": null
    },
    {
      "provision_ref": "3:38",
      "chapter": "3",
      "section": "38",
      "content": "§ 38. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen.",
      "valid_from": "2024-12-02",
      "valid_to": null
    },
    {
      "provision_ref": "3:39",
      "chapter": "3",
      "section": "39",
      "content": "§ 39. Den godkendte revisors opgave angår årsrapporterne for institutionen, som hvert år udarbejdes af institutionens ledelse i henhold til §§ 33-36. Stk. 2. Revisionen omfatter institutionens årsregnskab, der fremgår af årsrapporten, medmindre andet fremgår af Social- og Boligstyrelsens tilskudsbrev.",
      "valid_from": "2024-12-02",
      "valid_to": null
    },
    {
      "provision_ref": "3:40",
      "chapter": "3",
      "section": "40",
      "content": "§ 40. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et årsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven.",
      "valid_from": "2024-12-02",
      "valid_to": null
    },
    {
      "provision_ref": "3:41",
      "chapter": "3",
      "section": "41",
      "content": "§ 41. Revisor skal udforme en erklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision (SOR).",
      "valid_from": "2024-12-02",
      "valid_to": null
    },
    {
      "provision_ref": "3:42",
      "chapter": "3",
      "section": "42",
      "content": "§ 42. Revisor skal udarbejde protokollater, der skal indeholde de oplysninger, som revisor skriftligt kommunikerer til institutionens øverste ledelse som led i opgaven. Stk. 2. Protokollatet skal indeholde revisors konklusioner på alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til Social- og Boligstyrelsen sammen med årsrapporten med det påtegnede årsregnskab.",
      "valid_from": "2024-12-02",
      "valid_to": null
    },
    {
      "provision_ref": "3:43",
      "chapter": "3",
      "section": "43",
      "content": "§ 43. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give institutionens ledelse meddelelse herom og at påse, at institutionen straks giver Social- og Boligstyrelsen meddelelse herom. I modsat fald er det revisors pligt at meddele Social- og Boligstyrelsen herom. Revisors bemærkninger indsendes sammen med meddelelsen. Stk. 2. Det samme gælder, hvis 1) fortsættelsen af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos institutionen.",
      "valid_from": "2024-12-02",
      "valid_to": null
    },
    {
      "provision_ref": "3:44",
      "chapter": "3",
      "section": "44",
      "content": "§ 44. Ved tilskudsperiodens udløb skal institutionen bekræfte, at hele tilskuddet er anvendt. Hvis hele tilskuddet ikke er anvendt, skal den uforbrugte del tilbagebetales til Social- og Boligstyrelsen. Stk. 2. Institutionen kan anmode Social- og Boligstyrelsen om forlængelse af tilskudsperioden, hvis en forlængelse er en forudsætning for, at de aktiviteter, som driftstilskuddet er ydet til, kan gennemføres. Anmodningen skal indgives senest ved udgangen af det afsluttende år.",
      "valid_from": "2024-12-02",
      "valid_to": null
    },
    {
      "provision_ref": "4:45",
      "chapter": "4",
      "section": "45",
      "content": "§ 45. Vedtægter og ændring af vedtægter for kategori C- og D-institutioner skal sendes til Social- og Boligstyrelsen til orientering. Stk. 2. Social- og Boligstyrelsen påser, at institutionens formål efter vedtægterne er i overensstemmelse med det formål, som driftstilskuddet er ydet til.",
      "valid_from": "2024-12-02",
      "valid_to": null
    },
    {
      "provision_ref": "4:46",
      "chapter": "4",
      "section": "46",
      "content": "§ 46. Hvis der ydes vederlag til bestyrelsesmedlemmer, må vederlaget ikke overstige, hvad der anses for sædvanligt efter hvervets art og arbejdets omfang.",
      "valid_from": "2024-12-02",
      "valid_to": null
    },
    {
      "provision_ref": "4:47",
      "chapter": "4",
      "section": "47",
      "content": "§ 47. Kategori C- og D-institutioner skal indsende en 2-årig aktivitetsplan, der sikrer opfyldelse af formålet med institutionens virke og formålet med driftstilskuddet, jf. dog stk. 2 og 6. Stk. 2. Social- og Boligstyrelsen kan beslutte, at aktivitetsplanen skal være 1-årig, hvis der foreligger særlige grunde, herunder hvis formålet med institutionens virke ændrer sig. Stk. 3. Aktivitetsplanen skal indeholde følgende punkter: 1) Institutionens målgruppe. 2) Institutionens formål. 3) Kommende 2 års aktiviteter og mål. 4) Dokumentation af indsats og resultater. 5) Institutionens organisering omkring aktiviteter og mål. Stk. 4. Social- og Boligstyrelsen fastsætter nærmere frister for indsendelse af aktivitetsplanen i tilskudsbrevet, jf. stk. 1, 2 og 6. Stk. 5. Institutionen skal straks meddele Social- og Boligstyrelsen, hvis aktivitetsplanen ændrer sig væsentligt. Stk. 6. Aktivitetsplanen, jf. stk. 1, indsendes første gang enten i 2023 eller i 2024 og derefter hvert andet år. Stk. 7. Institutionen skal senest 4 måneder efter regnskabsårets afslutning indsende en afrapportering på aktivitetsplanen.",
      "valid_from": "2024-12-02",
      "valid_to": null
    },
    {
      "provision_ref": "4:48",
      "chapter": "4",
      "section": "48",
      "content": "§ 48. Kategori C- og D-institutioner disponerer inden for rammerne af deres budget og under hensyntagen til tilskuddets formål over anvendelsen af det offentlige tilskud og institutionens øvrige indtægter under et.",
      "valid_from": "2024-12-02",
      "valid_to": null
    },
    {
      "provision_ref": "4:49",
      "chapter": "4",
      "section": "49",
      "content": "§ 49. Kategori C- og D-institutioner skal indsende et budget for institutionens samlede drift senest den 15. november inden budgetårets start, uagtet at tilskuddet først er besluttet, når finansloven er vedtaget, jf. dog § 50. Social- og Boligstyrelsen kan dispensere fra denne frist. Stk. 2. Budgettet skal være godkendt af institutionens bestyrelse. Stk. 3. Driftstilskuddet skal fremgå i budgettet som en særskilt post. Hvis institutionen oppebærer flere tilskud fra Social- og Boligstyrelsen, skal tilskuddene specificeres på hver sin linje pr. finanslovskonto under indtægter i budgettet. Alternativt kan tilskuddene fremgå som en samlet post under indtægter og specificeres i en note til budgettet. Stk. 4. Budgettet skal omfatte hele institutionens virksomhed i regnskabsåret. Budgetterede tilskud fra andre offentlige eller private tilskudsydere skal være specificeret i budgettet. Stk. 5. Budgettet skal opstilles på en måde, så det er muligt at sammenligne budget og regnskab. Stk. 6. Overførte midler på driftstilskuddet skal fremgå af et estimat i budgettet. Stk. 7. Budgetposter, der afviger væsentligt fra tidligere år, skal forklares med en supplerende note til budgettet. Stk. 8. Finansiering af underskud eller anvendelse af overskud skal fremgå af budgettet. Stk. 9. Ændringer i det godkendte budget, der har konsekvenser for målopfyldelsen i aktivitetsplanen, meddeles Social- og Boligstyrelsen straks. Stk. 10. Ændringer i budgetforudsætningerne, der påvirker institutionens forventninger til muligheden for at opfylde sit formål eller formålet med driftstilskuddet, eller som kan resultere i ubalance i institutionens økonomi, skal meddeles til Social- og Boligstyrelsen straks. Social- og Boligstyrelsen kan på denne baggrund træffe beslutning om, at der skal udarbejdes et nyt bestyrelsesgodkendt budget. Stk. 11. Kategori C- og D-institutioner skal forelægge ekstraordinære dispositioner med væsentlige økonomiske konsekvenser til godkendelse hos Social- og Boligstyrelsen, herunder indgåelse af lejemål med uopsigelighed på mere end 10 år og anlægsudgiftslignende investeringer over 1 mio. kr.",
      "valid_from": "2024-12-02",
      "valid_to": null
    },
    {
      "provision_ref": "4:50",
      "chapter": "4",
      "section": "50",
      "content": "§ 50. Kategori C- og D-institutioner, der lever op til kriterierne i stk. 2, kan anmode om at indsende et budget, der alene omfatter driftstilskuddet fra Social- og Boligstyrelsen. Budgettet indsendes inden budgetårets start, uagtet at tilskuddet først er besluttet, når finansloven er vedtaget. Fristen for indsendelse fastsættes i tilskudsbrevet. Social- og Boligstyrelsen kan dispensere fra den fastsatte frist. Stk. 2. For at kunne indsende et budget for driftstilskuddet, skal institutionen leve op til følgende kriterier: 1) Driftstilskuddet må samlet set maksimalt udgøre 10 pct. af institutionens samlede indtægter. 2) Driftstilskuddet skal alene være givet til øremærkede formål. 3) Institutionens årsrapport skal revideres af en godkendt revisor. Stk. 3. Institutionen skal anvende Social- og Boligstyrelsens budgetskema for driftstilskud, som findes på Social- og Boligstyrelsens hjemmeside. Stk. 4. Hvis en institution lever op til kravene i stk. 2 og får godkendt indsendelse af budget for driftstilskuddet, underlægges institutionen betingelserne i §§ 55, 63-70 om tilskudsregnskab og revision. Stk. 5. Driftstilskuddet skal fremgå i budgettet som en særskilt post. Stk. 6. Budgettet skal leve op til kravene i § 49, stk. 5-11.",
      "valid_from": "2024-12-02",
      "valid_to": null
    },
    {
      "provision_ref": "4:51",
      "chapter": "4",
      "section": "51",
      "content": "§ 51. Kategori C- og D-institutioner skal udarbejde en årsrapport i overensstemmelse med årsregnskabslovens principper og reglerne i dette kapitel, jf. dog § 55.",
      "valid_from": "2024-12-02",
      "valid_to": null
    },
    {
      "provision_ref": "4:52",
      "chapter": "4",
      "section": "52",
      "content": "§ 52. Regnskabsåret skal følge kalenderåret.",
      "valid_from": "2024-12-02",
      "valid_to": null
    },
    {
      "provision_ref": "4:53",
      "chapter": "4",
      "section": "53",
      "content": "§ 53. Kategori C- og D-institutioner skal senest 4 måneder efter regnskabsårets afslutning indsende en årsrapport, der indeholder et revideret årsregnskab, en ledelsesberetning og en genpart af revisionsprotokollatet, til Social- og Boligstyrelsen. Årsrapporten skal være revideret i overensstemmelse med bestemmelserne om krav til revision i §§ 56-62. Social- og Boligstyrelsen kan fastsætte andre frister for indsendelse af regnskaber. Stk. 2. Årsrapporten og revisionsprotokollatet skal være underskrevet af samtlige medlemmer af institutionens bestyrelse. Social- og Boligstyrelsen kan dispensere fra kravet i særlige tilfælde. Årsrapporten skal desuden være underskrevet af institutionens leder. Stk. 3. Kategori C- og D-institutioner, der ikke har bevillingsudløb i indeværende år, kan videreføre 10 pct. over- eller underskud på driftstilskuddet til anvendelse inden for institutionens formål til det efterfølgende regnskabsår, medmindre andet fremgår af tilskudsbrevet. Stk. 4. Overførsel af mere end 10 pct. over- eller underskud på driftstilskuddet til det efterfølgende regnskabsår skal godkendes af Social- og Boligstyrelsen. Et estimat vedrørende overførsel af uforbrugte tilskud skal fremgå af kommende års budget. Stk. 5. Overført over- eller underskud på driftstilskuddet skal fremgå særskilt af regnskabet specificeret på finanslovskonto.",
      "valid_from": "2024-12-02",
      "valid_to": null
    },
    {
      "provision_ref": "4:54",
      "chapter": "4",
      "section": "54",
      "content": "§ 54. Årsregnskabet skal give et retvisende billede af institutionens aktiver og passiver, økonomiske stilling og resultat. Ledelsesberetningen skal indeholde en retvisende redegørelse for de forhold, beretningen omhandler. Stk. 2. Årsrapporten skal omfatte hele institutionens virksomhed. Tilskud fra andre offentlige og private tilskudsydere skal indtægtsføres specificeret for de enkelte tilskudsydere. Stk. 3. Årsrapporten skal indeholde: 1) Ledelsesberetning, hvori der redegøres for årets drift og forventningerne til det kommende år samt øvrige forhold af betydning for institutionen, som ikke direkte fremgår af det øvrige årsregnskab. Ledelsesberetningen skal desudenindeholde en redegørelse for, i hvilken udstrækning aktiviteter er blevet gennemført i overensstemmelse med detbudgetterede og med de målsætninger, der er opstillet for institutionen, herunder målsætninger, der er aftalt med Social- og Boligstyrelsen. Hvis der er væsentlige afvigelser i resultatopgørelsen eller balancen i forhold til sidste år, forklares dette i ledelsesberetningen. 2) Revisionspåtegning. 3) Redegørelse for anvendt regnskabspraksis. 4) Resultatopgørelse. 5) Balance. 6) Noter, herunder specifikationer af resultatopgørelsens og balancens poster. Stk. 4. Der stilles endvidere følgende krav til årsrapporten: 1) Driftstilskuddet skal fremgå af resultatopgørelsen som en særskilt post. Under indtægter skal det specificeres, hvilke tilskud der er driftstilskud, og hvilke der er projekttilskud. Dette gælder alle tilskud, uanset om Social- og Boligstyrelsen har ydet tilskud dertil. 2) Under udgifter skal det specificeres, hvilke udgifter der er projektudgifter, og hvilke der er driftsudgifter. 3) Regnskabstal for det forudgående regnskabsår og budgettal for regnskabsåret skal opføres i resultatopgørelsen. 4) Eventuelle afskrivninger skal specificeres, og afskrivningsmetoderne skal oplyses. 5) Balancen skal indeholde en opgørelse over omsætnings- og anlægsaktiver samt kort- og langfristet gæld og en opgørelse af egenkapitalen. 6) Finansiering af underskud eller anvendelse af overskud skal oplyses. 7) Indtægter og udgifter skal periodiseres, og tilskud skal indtægtsføres i overensstemmelse med tilskudsperioden. 8) Hensatte forpligtelser, mellemregninger og indgåede forpligtelser skal specificeres. 9) Størrelsen af eventuelt vederlag til bestyrelsen skal oplyses. 10) Eventuel momsregistrering skal oplyses. Stk. 5. Årsrapporten skal ud over det indhold, der fremgår af stk. 3, og de krav, der fremgår af stk. 4, opfylde eventuelle øvrige krav til årsrapportens indhold eller opstilling, der er fastsat af offentlige tilskudsydere eller fremgår af anden lovgivning. Stk. 6. Social- og Boligstyrelsen kan i særlige tilfælde dispensere fra et eller flere af de krav til årsrapporten, der fremgår af stk. 4.",
      "valid_from": "2024-12-02",
      "valid_to": null
    },
    {
      "provision_ref": "4:55",
      "chapter": "4",
      "section": "55",
      "content": "§ 55. Kategori C- og D-institutioner, der har fået godkendt indsendelse af budget for driftstilskuddet efter § 50, skal senest 4 måneder efter regnskabsårets afslutning indsende et udfyldt regnskabsskema for tilskuddet og en genpart af revisionsprotokollatet til Social- og Boligstyrelsen. Social- og Boligstyrelsen kan dispensere fra fristen. Stk. 2. Regnskabet skal følge kalenderåret. Stk. 3. Institutionen skal anvende Social- og Boligstyrelsens regnskabsskema for driftstilskud, som findes på Social- og Boligstyrelsens hjemmeside. Stk. 4. Regnskabet og revisionsprotokollatet skal være underskrevet af tegningsberettigede eller andre bemyndigede af institutionen. Stk. 5. Regnskabet skal desuden opfylde følgende krav: 1) Driftstilskuddet skal fremgå af resultatopgørelsen som en særskilt post. 2) Udgifter, der er afholdt af tilskuddet, skal være specificeret på samme måde som i det budget, Social- og Boligstyrelsen senest har godkendt. 3) Finansiering af underskud skal oplyses. 4) Indtægter og udgifter skal periodiseres, og tilskud skal indtægtsføres i overensstemmelse med tilskudsperioden. Stk. 6. Institutionen skal leve op til kravene i § 53, stk. 3-5. Stk. 7. Social- og Boligstyrelsen kan i særlige tilfælde dispensere fra et eller flere af de krav til regnskabet, der fremgår af stk. 5.",
      "valid_from": "2024-12-02",
      "valid_to": null
    },
    {
      "provision_ref": "4:56",
      "chapter": "4",
      "section": "56",
      "content": "§ 56. Der skal udføres revision af institutionens årsrapport for institutioner, der modtager et årligt driftstilskud på over 500.000 kr., jf. dog § 63. Revisionen udføres efter §§ 57-62. Stk. 2. . For tilskud til og med 500.000 kr. er der ikke krav om revision. Årsregnskabet skal dog som minimum forsynes med en erklæring fra en godkendt revisor om opstilling af finansielle oplysninger (ISRS 4410), jf. dog § 63.",
      "valid_from": "2024-12-02",
      "valid_to": null
    },
    {
      "provision_ref": "4:57",
      "chapter": "4",
      "section": "57",
      "content": "§ 57. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen.",
      "valid_from": "2024-12-02",
      "valid_to": null
    },
    {
      "provision_ref": "4:58",
      "chapter": "4",
      "section": "58",
      "content": "§ 58. Den godkendte revisors opgave angår årsrapporterne for institutionen, som hvert år udarbejdes af institutionens ledelse i henhold til kravene om regnskabet. Stk. 2. Revisionen omfatter institutionens årsregnskab, der fremgår af årsrapporten, medmindre andet fremgår af Social- og Boligstyrelsens tilskudsbrev.",
      "valid_from": "2024-12-02",
      "valid_to": null
    },
    {
      "provision_ref": "4:59",
      "chapter": "4",
      "section": "59",
      "content": "§ 59. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et årsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven.",
      "valid_from": "2024-12-02",
      "valid_to": null
    },
    {
      "provision_ref": "4:60",
      "chapter": "4",
      "section": "60",
      "content": "§ 60. Revisor skal udforme en erklæring om den udførte revision, der skal fremgå af årsrapporten som en påtegning af det reviderede årsregnskab. Det skal fremgå af revisors påtegning, at opgaven udføres på grundlag af bestemmelserne i denne bekendtgørelse. Stk. 2. Revisor skal oplyse i påtegningen, at revisor har udført sin revision i overensstemmelse med standarderne for offentlig revision (SOR).",
      "valid_from": "2024-12-02",
      "valid_to": null
    },
    {
      "provision_ref": "4:61",
      "chapter": "4",
      "section": "61",
      "content": "§ 61. Revisor skal udarbejde protokollater, der skal indeholde de oplysninger, som revisor skriftligt kommunikerer til institutionens øverste ledelse som led i opgaven. Stk. 2. Protokollatet skal indeholde revisors konklusioner på alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til Social- og Boligstyrelsen sammen med årsrapporten med det påtegnede årsregnskab.",
      "valid_from": "2024-12-02",
      "valid_to": null
    },
    {
      "provision_ref": "4:62",
      "chapter": "4",
      "section": "62",
      "content": "§ 62. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give institutionens ledelse meddelelse herom og at påse, at institutionen straks giver Social- og Boligstyrelsen meddelelse herom. I modsat fald er det revisors pligt at meddele Social- og Boligstyrelsen herom. Revisors bemærkninger indsendes sammen med meddelelsen. Stk. 2. Det samme gælder, hvis 1) fortsættelsen af driften er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos institutionen.",
      "valid_from": "2024-12-02",
      "valid_to": null
    },
    {
      "provision_ref": "4:63",
      "chapter": "4",
      "section": "63",
      "content": "§ 63. Modtagere af driftstilskud, der har fået godkendt indsendelse af budget efter § 50 og regnskab efter § 55, skal have revideret og påtegnet tilskudsregnskabet af en godkendt revisor efter §§ 64-70, jf. dog stk. 2. Stk. 2. For tilskud til og med 500.000 kr. skal regnskabet ikke revideres. Stk. 3. Statsinstitutioner og andre institutioner mv., hvis regnskaber revideres af Rigsrevisionen i medfør af lov om revisionen af statens regnskaber m.m. (rigsrevisorloven) eller bestemmelser i anden lovgivning, kan ikke pålægges krav om revision ved en godkendt revisor. Bestemmelserne om revision i §§ 63-69 finder derfor ikke anvendelse i disse tilfælde.",
      "valid_from": "2024-12-02",
      "valid_to": null
    },
    {
      "provision_ref": "4:64",
      "chapter": "4",
      "section": "64",
      "content": "§ 64. Revisionen skal udføres af en godkendt revisor efter lov om godkendte revisorer og revisionsvirksomheder (revisorloven). Revisoren antages og afskediges af bestyrelsen for institutionen. Stk. 2. Bestyrelsen meddeler Social- og Boligstyrelsen, når der antages en ny revisor. Stk. 3. I tilfælde af revisorskift skal den tiltrædende revisor rette henvendelse til den fratrædende revisor, der har pligt til at oplyse årsagen til fratrædelsen. Stk. 4. Revisionen udføres efter aftale mellem institutionen og den godkendte revisor. Den godkendte revisor påser, at forudsætningerne for, at revisor kan acceptere og gennemføre opgaven, er opfyldt. Institutionen skal give revisor de oplysninger, som må anses at have betydning for revisors opgave. Stk. 5. Gennemførelsen af revisionen i overensstemmelse med denne bekendtgørelse er en betingelse for, at institutionen kan oppebære tilskud fra Social- og Boligstyrelsen. De vilkår for revisors opgave, der følger af denne bekendtgørelse, kan ikke tilsidesættes ved aftale mellem revisor og institutionen.",
      "valid_from": "2024-12-02",
      "valid_to": null
    },
    {
      "provision_ref": "4:65",
      "chapter": "4",
      "section": "65",
      "content": "§ 65. Den godkendte revisors opgave angår regnskabsskemaet, som hvert år udarbejdes af institutionen i henhold til kravene om regnskabet i bekendtgørelsen. Stk. 2. Revisionen omfatter regnskabsskemaet. Regnskabet udarbejdes til brug for Social- og Boligstyrelsen med det formål at give Social- og Boligstyrelsen et sikkert grundlag for kontrol med tilskuddets anvendelse. Regnskabet skal være rigtigt og udarbejdet i overensstemmelse med retningslinjerne i bekendtgørelsen. Dette indebærer, at regnskabets oplysninger om gennemførte aktiviteter og opnåede resultater er korrekte, og at de indtægter og udgifter, der indgår i regnskabet, er opnået og afholdt i overensstemmelse med de fastsatte generelle og individuelle betingelser for opnåelsen af tilskud.",
      "valid_from": "2024-12-02",
      "valid_to": null
    },
    {
      "provision_ref": "4:66",
      "chapter": "4",
      "section": "66",
      "content": "§ 66. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et tilskudsregnskab, der følger af god offentlig revisionsskik, således som dette begreb er fastlagt i § 3 i lov om revisionen af statens regnskaber m.m. (lovbekendtgørelse nr. 101 af 19. januar 2012). Dette indebærer, at revisor gennemfører juridisk-kritiske revisioner og forvaltningsrevisioner som led i opgaven.",
      "valid_from": "2024-12-02",
      "valid_to": null
    },
    {
      "provision_ref": "4:67",
      "chapter": "4",
      "section": "67",
      "content": "§ 67. Ved revisionen skal revisor efterprøve, om: 1) regnskabet er rigtigt, dvs. uden væsentlige fejl og mangler, 2) tilskudsbetingelserne er opfyldt, 3) tilskuddet er anvendt til formålet, 4) tilskudsmodtager har udvist sparsommelighed og 5) tilskudsmodtagers ledelse har foretaget en afrapportering, jf. § 46, stk. 6, og at de data, der ligger til grund herfor, er pålidelige.",
      "valid_from": "2024-12-02",
      "valid_to": null
    },
    {
      "provision_ref": "4:68",
      "chapter": "4",
      "section": "68",
      "content": "§ 68. Revisor skal udarbejde en erklæring om den udførte revision, hvoraf det skal fremgå, at opgaven udføres på grundlag af bestemmelserne i bekendtgørelsen. Stk. 2. Revisor skal oplyse i erklæringen, at revisor har udført sin revision i overensstemmelse med standarderne for offentlig revision.",
      "valid_from": "2024-12-02",
      "valid_to": null
    },
    {
      "provision_ref": "4:69",
      "chapter": "4",
      "section": "69",
      "content": "§ 69. Revisor skal udarbejde protokollater, der skal indeholde de oplysninger, som revisor skriftligt kommunikerer til tilskudsmodtagerens øverste ledelse som led i opgaven. Stk. 2. Protokollaterne skal indeholde revisors rapportering af konklusionerne af alle juridisk-kritiske revisioner og forvaltningsrevisioner, som revisor gennemfører i overensstemmelse med standarderne for offentlig revision. Stk. 3. Revisor skal påse, at institutionen indsender en genpart af protokollaterne til tilskudsyder sammen med revisors erklæring og det reviderede regnskab.",
      "valid_from": "2024-12-02",
      "valid_to": null
    },
    {
      "provision_ref": "4:70",
      "chapter": "4",
      "section": "70",
      "content": "§ 70. Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med tilskudsmidlernes forvaltning, påhviler det revisor straks at give tilskudsmodtager meddelelse herom og at påse, at tilskudsmodtagers ledelse straks giver Social- og Boligstyrelsen meddelelse herom. I modsat fald er det revisors pligt at orientere Social- og Boligstyrelsen. Revisors bemærkninger indsendes sammen med meddelelsen. Stk. 2. Det samme gælder, hvis: 1) gennemførelsen af det projekt eller den samlede aktivitet, hvortil der ydes tilskud, er usikker af økonomiske eller andre årsager, eller 2) revisor agter at fratræde opgaven, fordi forudsætningerne for gennemførelsen af en revision i overensstemmelse med gældende etiske og faglige krav og standarder ikke længere er til stede, og dette skyldes forhold hos tilskudsmodtageren.",
      "valid_from": "2024-12-02",
      "valid_to": null
    },
    {
      "provision_ref": "4:71",
      "chapter": "4",
      "section": "71",
      "content": "§ 71. Ved tilskudsperiodens udløb skal institutionen bekræfte, at hele tilskuddet er anvendt. Hvis hele tilskuddet ikke er anvendt, skal den uforbrugte del tilbagebetales til Social- og Boligstyrelsen. Stk. 2. Institutionen kan anmode Social- og Boligstyrelsen om forlængelse af tilskudsperioden, hvis en forlængelse er en forudsætning for, at de aktiviteter, som driftstilskuddet er ydet til, kan gennemføres. Anmodningen skal indgives senest ved udgangen af det afsluttende år.",
      "valid_from": "2024-12-02",
      "valid_to": null
    },
    {
      "provision_ref": "4:72",
      "chapter": "4",
      "section": "72",
      "content": "§ 72. Frivilligcentre, der modtager driftstilskud fra ansøgningsrunden til optag på ordningen for grundfinansiering af etablerede frivilligcentre (FRIG) er omfattet af bestemmelserne for kategori C- og D-institutioner.",
      "valid_from": "2024-12-02",
      "valid_to": null
    },
    {
      "provision_ref": "4:73",
      "chapter": "4",
      "section": "73",
      "content": "§ 73. Definitionen af et frivilligcenter: Et frivilligcenter er en selvejende institution eller frivillig forening, som arbejder i et afgrænset lokalområde – typisk en kommune. Et frivilligcenter har til formål at støtte, synliggøre, udvikle og fremme det lokale frivillige sociale arbejde og foreningsliv, som har et socialt sigte. Et frivilligcenter arbejder for udbredelse af den frivillige indsats rettet mod målgrupper, der kan drage fordel af en frivillig social indsats. Et frivilligcenter skal arbejde på at understøtte det frivillige arbejde bredt på en sådan måde, at det kommer forskellige målgrupper til gavn.",
      "valid_from": "2024-12-02",
      "valid_to": null
    },
    {
      "provision_ref": "4:74",
      "chapter": "4",
      "section": "74",
      "content": "§ 74. Der stilles krav om, at frivilligcentret: 1) har vedtægter, som danner grundlag for en bredt sammensat bestyrelse med repræsentanter fra forskellige brancher og sektorer og med forskellige kompetencer og erfaringer, 2) har en overordnet strategi eller forandringsteori for frivilligcentret med mål og opfølgning herpå, 3) har en kommunal medfinansiering, der som minimum svarer til den statslige grundfinansiering og 4) ikke er kommunalt ejet, og det økonomiske og ledelsesmæssige ansvar ligger ikke i den kommunale myndighed.",
      "valid_from": "2024-12-02",
      "valid_to": null
    },
    {
      "provision_ref": "5:75",
      "chapter": "5",
      "section": "75",
      "content": "§ 75. Social- og Boligstyrelsens tilsyn med kategori A- og B-institutioner omfatter overholdelse af kravene i denne bekendtgørelse, herunder i relation til: 1) Vedtægter. 2) Ekstraordinære dispositioner. 3) Administrationsinstruks. 4) Målplaner. 5) Selvangivelse. 6) Budget. 7) Årsrapport og revision.",
      "valid_from": "2024-12-02",
      "valid_to": null
    },
    {
      "provision_ref": "5:76",
      "chapter": "5",
      "section": "76",
      "content": "§ 76. Social- og Boligstyrelsens tilsyn med kategori C- og D-institutioner omfatter overholdelse af kravene i denne bekendtgørelse, herunder i relation til: 1) Vedtægter. 2) Aktivitetsplaner. 3) Budget. 4) Årsrapport og revision.",
      "valid_from": "2024-12-02",
      "valid_to": null
    },
    {
      "provision_ref": "5:77",
      "chapter": "5",
      "section": "77",
      "content": "§ 77. Tilsynet tilrettelægges under hensyn til en vurdering af væsentlighed og risiko knyttet til de aktiviteter, som institutionen gennemfører, og under hensyn til institutionens formål samt størrelsen af det ydede tilskud. Social- og Boligstyrelsen kan ændre indholdet af tilsynet, herunder de oplysninger der skal kontrolleres, og hvor ofte kontrollen skal finde sted.",
      "valid_from": "2024-12-02",
      "valid_to": null
    },
    {
      "provision_ref": "5:78",
      "chapter": "5",
      "section": "78",
      "content": "§ 78. Social- og Boligstyrelsen kan pålægge institutionen at indsende nærmere oplysninger, herunder aktivitetsplaner, budgetter, afrapporteringer, reviderede regnskaber og revisionsprotokollater m.v.",
      "valid_from": "2024-12-02",
      "valid_to": null
    },
    {
      "provision_ref": "5:79",
      "chapter": "5",
      "section": "79",
      "content": "§ 79. Social- og Boligstyrelsen kan træffe afgørelse om, at institutionen skal underlægges et skærpet tilsyn, der supplerer det almindelige tilsyn, hvis omstændighederne taler herfor. Dette kan ske, hvis Social- og Boligstyrelsen f.eks. vurderer, at der er risiko for, at institutionen ikke overholder tilskudsbetingelserne, at det økonomiske grundlag for institutioners fortsatte drift er i fare, eller der er tvivl om, hvorvidt den styring, som gennemføres hos institutionen, er tilstrækkelig.",
      "valid_from": "2024-12-02",
      "valid_to": null
    },
    {
      "provision_ref": "5:80",
      "chapter": "5",
      "section": "80",
      "content": "§ 80. Driftstilskud fra Social- og Boligstyrelsen kan tilbageholdes eller bortfalde helt eller delvist, og udbetalte driftstilskud kan kræves helt eller delvist tilbagebetalt, hvis 1) institutionen ikke længere opfylder betingelserne for driftstilskuddet efter denne bekendtgørelse, regler fastsat i medfør af denne bekendtgørelse eller anden lovgivning, indgåede aftaler eller øvrige betingelser for driftstilskuddet, eller 2) institutionen begæres konkurs eller standser sine betalinger, eller der i øvrigt er fare for, at institutionens virksomhed må indstilles. Stk. 2. Driftstilskud, der kræves tilbagebetalt efter stk. 1, kan modregnes i kommende tilskudsudbetalinger.",
      "valid_from": "2024-12-02",
      "valid_to": null
    },
    {
      "provision_ref": "6:81",
      "chapter": "6",
      "section": "81",
      "content": "§ 81. Bekendtgørelsen træder i kraft den 6. december 2024. Stk. 2. Bekendtgørelse nr. 1843 af 22. december 2023 om økonomiske og administrative forhold for modtagere af driftstilskud fra Social-, Bolig- og Ældreministeriet ophæves.",
      "valid_from": "2024-12-02",
      "valid_to": null
    }
  ],
  "definitions": []
}
