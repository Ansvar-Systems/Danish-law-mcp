{
  "id": "2024:310",
  "type": "statute",
  "title": "Bekendtgørelse om erhvervsuddannelsen til lastvognsmekaniker",
  "short_name": "BEK H#LOKDOK04",
  "status": "in_force",
  "issued_date": "2024-03-25",
  "url": "https://www.retsinformation.dk/eli/lta/2024/310/xml",
  "description": "Retsinformation source. DocumentId=DA001301; AccessionNumber=B20240031005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til lastvognsmekaniker har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Service, vedligeholdelse og reparation af køretøjer over 3.500 kg totalvægt. 2) Faglig kommunikation samt informationssøgning og faglig formidling på engelsk. 3) De internationale forhold, der gør sig gældende i lastvognsbranchen. 4) Den teknologiske udvikling og innovation på lastvognsområdet med særlig henblik på reduktion af belastningen af det ydre miljø, for eksempel udviklingen inden for motorteknologi, styresystemer, alternative brændstoffer, transmission og brændselscelleteknologi, der er relevant for lastvognsområdet. Stk. 2. Eleven eller lærlingen skal nå de uddannelsesmål, som er fastsat for det trin eller speciale, jf. stk. 3 og 4, som eleven eller lærlingen har valgt. Stk. 3. Uddannelsen indeholder trin 1, lastvognsmontør, niveau 3 i den danske kvalifikationsramme for livslang læring. Stk. 4. Uddannelsen kan afsluttes med trin 1, jf. stk. 3, eller med specialet lastvognsmekaniker (trin 2), niveau 4 i den danske kvalifikationsramme for livslang læring. Stk. 5. Uddannelsen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år, jf. dog stk. 3. Uddannelsens varighed består af grundforløbets 1. og 2. del, der hver er på 20 uger, og hovedforløbet. Stk. 2. For lærlinge, der skal gennemføre uddannelsen som erhvervsuddannelse for unge, varer uddannelsens hovedforløb på trin 1, lastvognsmontør, 1 år og 6 måneder, hvoraf skoleundervisningen udgør 15 uger fordelt på mindst to skoleperioder. Hovedforløbet på uddannelsens speciale (trin 2) varer yderligere 2 år, hvoraf skoleundervisningen udgør 20 uger fordelt på mindst tre skoleperioder. Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens hovedforløb på trin 1, lastvognsmontør, 1 år og 5 måneder, hvoraf skoleundervisningen udgør 13,5 uger. Hovedforløbet på uddannelsens speciale, lastvognmekaniker (trin 2), varer yderligere 2 år, hvoraf skoleundervisningen udgør 18 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, (euv 2) i lov om erhvervsuddannelse. Stk. 5. Uanset bestemmelserne i stk. 2 og 3 varer uddannelsens hovedforløb for lærlinge i eux-forløb 4 år, hvoraf skoleundervisningen udgør 67,6 uger fordelt på mindst fire skoleperioder for specialet lastvognsmekaniker. Alle skole- og oplæringsperioder, der ikke er afsluttende, skal have et omfang af ca. et halvt års varighed."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5. Stk. 2. Eleven eller lærlingen skal have kompetence til med præstationsstandarden begynderniveau at kunne 1) udføre mekanisk adskillelse og samling af motorer, ventilreparation på topstykket, samt udtage eventuelt knækkede skruer og bolte og reparere ødelagte gevind, 2) udføre mekanisk adskillelse og samling af styretøj og bremser, 3) udføre fejlfinding og af- og påmonteringsopgaver på bilers elektriske, elektroniske og mekaniske systemer under vejledning, 4) udføre målinger på elektriske kredsløb med udgangspunkt i læsning af basale el-diagrammer, herunder spændingsmåling, strømmåling og måling af modstand under anvendelse af multimeter, 5) håndtere benzin/diesel, olie og andre gængse kemikalier korrekt i forbindelse med arbejdsopgaver på værkstedet, 6) anvende grundlæggende matematiske metoder inden for emnerne geometri, funktioner, grafer og statistik, 7) anvende IT til dokumentation, kommunikation og faglig informationssøgning, 8) udarbejde enkel dokumentation og lignende, samt udføre hensigtsmæssig skriftlig kommunikation med kolleger, leverandører og kunder, 9) læse og forstå relevante teksters betydning og anvendelse inden for uddannelsens jobområde, 10) kommunikere hensigtsmæssigt i erhvervsfaglige situationer inden for uddannelsens jobområde ved brug af relevante tale-, lytte- og samtalestrategier i forhold til formål og situation med kolleger, leverandører og kunder, 11) udarbejde enkel dokumentation og udtrykke sig forståeligt i skriftlige tekster på engelsk i forhold til for eksempel kolleger, leverandører og kunder inden for uddannelsens jobområde, 12) læse og forstå relevante teksters betydning og anvendelse på engelsk inden for uddannelsens jobområde, 13) genkende de almindeligste styresystemer og digitale brugerflader i bilerne og anvende dem under vejledning, 14) vurdere, planlægge og udføre enkle arbejdsopgaver ergonomisk korrekt, 15) redegøre for kvalitetskrav og metoder til at tilgodese egen og andres sikkerhed ved udførelse af arbejdet, 16) redegøre for diesel- og benzinmotorers opbygning og virkemåde, herunder de fire takter, 17) redegøre for bremser og styretøjs opbygning og virkemåde på biler, 18) redegøre for basale elektriske grundbegreber, herunder AC/DC-spænding, strøm, modstand, effekt, frekvens, Ohms lov og effektformlen, 19) redegøre for valg af relevant mekanisk måleudstyr, håndværktøj, forskellige gevindtyper og løftegrej, 20) udføre en korrekt sikkerhedsfrakobling af køretøjets højspændingsdel under vejledning, 21) udføre beregninger af spænding, effekt, frekvens, tryk og volumen i forbindelse med fagelementer som styretøjsvinkler, bremsetryk, bremselængde, cylindervolumen og omsættelse af Ohms lov på elektriske systemer i køretøjer, 22) redegøre for enkle elektriske komponenter og kreds­løb, herunder modstande, kondensatorer, spoler, dioder, transistorer eller lysdioder samt serie- og parallelkredsløb, ensretterkredsløb og digitale kredsløb, 23) redegøre for naturfaglige og miljømæssige aspekter i forbindelse med den teknologiske udvikling af køretøjer, herunder viden om el/hybrid køretøjer og 24) redegøre for værdien af løbende dokumentation, evaluering og formidling af egne arbejdsprocesser, metoder og resultater. Stk. 3. Eleven eller lærlingen skal have kompetence til med præstationsstandarden rutineret niveau at kunne 1) selvstændigt planlægge enkle arbejdsopgaver, 2) selvstændigt udføre enkle justerings- og reparationsopgaver på biler og 3) tage ansvar for opgaveløsning i samarbejde med andre. Stk. 4. Eleven eller lærlingen skal have gennemført følgende grundfag på følgende niveau og med følgende karakter: 1) Matematik på E-niveau, bestået. 2) Fysik på E-niveau, bestået. Stk. 5. Eleven eller lærlingen skal have opnået følgende certifikater eller lignende: 1) ”Personlig sikkerhed ved arbejde med epoxy og isocyanater”, jf. Arbejdstilsynets retningslinjer. 2) ”Arbejdsmiljø og sikkerhed, svejsning og termisk skæring”, jf. Arbejdstilsynets regler. 3) Kompetencer svarende til ”Førstehjælp på erhvervsuddannelser, inkl. færdselsrelateret førstehjælp” efter Dansk Førstehjælpsråds uddannelsesplaner pr. oktober 2020. 4) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. Stk. 6. Elever eller lærlinge, der har gennemført grundforløbet til erhvervsuddannelsen til personvognsmekaniker, har adgang til hovedforløbet på erhvervsuddannelsen til lastvognsmekaniker. Stk. 7. For at kunne blive optaget til skoleundervisningen i eux-hovedforløbet skal eleven eller lærlingen ud over kravene i stk. 2-5 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Teknologi på C-niveau. Stk. 8. For elever eller lærlinge, der opnår de i stk. 7 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 9. Er der i stk. 4 fastsat karakterkrav for et eller flere fag, gælder disse krav tilsvarende for eux-elever eller lærlinge på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 7, uanset en eventuel forskel mellem de pågældende niveauer."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Lærlingen kan udføre arbejdet på værkstedet i overensstemmelse med gældende krav og regler for kvalitet, dokumentation, miljø, arbejdsmiljø, ergonomi samt personlig sundhed og sikkerhed. 2) Lærlingen kan udføre kontrol, service og reparation i overensstemmelse med manualer og værkstedshåndbøger på dansk og på mindst et fremmedsprog. 3) Lærlingen kan gennemføre de daglige opgaver i samarbejde med kolleger og medvirke til at sikre udvikling i kvalitet, produktivitet, en god økonomi på værkstedet samt en god kundeservice. 4) Lærlingen kan udføre eftersyn, fejlfinding, reparation og vedligeholdelse på lastvognes bremsesystemer. 5) Lærlingen kan udføre eftersyn, fejlfinding, reparation og vedligeholdelse på lastvognes styretøj og undervogn, herunder affjedringskomponenter, chassis, fælge og dæk. 6) Lærlingen kan udføre fejlfinding, reparation og vedligeholdelse på lastvognes transmission, herunder reparation af kobling og kraftoverføringsaksler. 7) Lærlingen kan udføre ukomplicerede fejlfindings- og reparationsopgaver på lastvognes dieselmotorer på baggrund af en grundlæggende viden om dieselmotorers opbygning og virkemåde, herunder kontrol og reparationer på køle- og smøresystemer. 8) Lærlingen kan udføre enkle serviceopgaver på oliefyr samt service og udskiftning af komponenter på køle- og airconditionanlæg. 9) Lærlingen kan udføre reparation af airbaganlæg. 10) Lærlingen kan udføre eftersyn og reparation af lygter, signalgivere samt visker-, vasker- og ventilationsanlæg på lastvogne. 11) Lærlingen kan under anvendelse af relevant måle- og diagnoseudstyr samt på baggrund af grundlæggende viden om måleteknik, elektronik og lastvognes elektriske/elektroniske systemer udføre ukompliceret fejlfinding på elektriske systemer på lastvogne. 12) Lærlingen kan gennemføre klargøring af en lastvogn til syn på baggrund af viden om relevante lovgivningsmæssige krav til køretøjet. 13) Lærlingen kan redegøre for, hvordan danske arbejdsmarkedsforhold og arbejdsopgaver for lastvognsmekanikere adskiller sig fra udlandet. 14) Lærlingen kan arbejde miljøbevidst med alle arbejdsopgaver inden for uddannelsens jobområder, herunder agere i overensstemmelse med principperne for bæredygtig udvikling. 15) Lærlingen kan redegøre for viden om lastvognsbranchens sammensætning og konkurrenceforhold samt etablering af egen virksomhed. 16) Lærlingen kan udføre komplekse fejlfindings- og reparationsopgaver samt vedligeholdelse på lastvognes dieselmotorer herunder udskiftning og reparation af motorkomponenter, fejlfinding og reparationer på dieselindsprøjtningsanlæg samt fejlfinding og reparation af lastvognsmotorers indsugnings-, udstødnings-, og emissionsbegrænsende systemer. 17) Lærlingen kan udføre fejlfinding, reparation og vedligeholdelse på lastvognes bremsesystemer, herunder ABS (Anti Blocking System), TCS (Traction Control Systems) og ESP (Electronic Stability Program). 18) Lærlingen kan udføre fejlfinding, reparation og vedligeholdelse på lastvognes komfort- og sikkerhedsudstyr såsom afstandsreguleret cruise control system (ACC), hastighedsbegrænsere, aircondition/klimaanlæg samt motor- og kabinevarmere. 19) Lærlingen kan udføre fejlfinding, reparation og vedligeholdelse på lastvognes elektriske forsyningsanlæg, herunder generatorer, ladesystemer og starteranlæg. Desuden fejlfinding og reparation på elektroniske hovedafbrydere og elektriske installationer i lastvogne på baggrund af viden om lovkrav i forbindelse med transport af farligt gods. 20) Lærlingen kan udføre fejlfinding, reparation og vedligeholdelse på styretøj, undervogn og tilkoblingsanordninger på lastvogne, herunder udmåling og justering af styremaskiner. Desuden udmåling, justering og reparation af alle styrende hjul og aksler samt fejlfinding, reparation, justering og programmering af elektronisk styret luftaffjedring. 21) Lærlingen kan udføre fejlfinding, reparation og vedligeholdelse på transmission på lastvogne, herunder reparation af gearkasser med og uden automatisk skift, differentiale og navreduktion. 22) Lærlingen kan udføre fejlfinding og reparation på lastvognes elektroniske systemer ud fra en bred viden om både digital og analog elektronik samt måleteknik, herunder viden om transducere, analog til digital konvertering, hardwarearkitektur med bus, CPU, hukommelser og I/O-enheder. Desuden viden om de særlige standarder og protokoller for datakommunikation, der knytter sig til CAN bus. 23) Lærlingen kan redegøre for viden om grøn omstilling og teknologisk udvikling på lastvognsområdet, herunder udviklingen inden for motorteknologi, styresystemer, emissionsreducerende systemer, transmission, brændselscelleteknologi og alternative brændstoffer, der er relevant for lastvogne. 24) Lærlingen kan koble relevant teori til tilrettelæggelse, udførelse og evaluering af konkrete arbejdsopgaver fra oplæringen. Stk. 2. Kompetencemålene i stk. 1, nr. 1-15 og nr. 24, gælder for alle lærlinge i hovedforløbet. Stk. 3. Kompetencemålene i stk. 1, nr. 16-23, gælder for specialet lastvognsmekaniker (trin 2). Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål: 1) Dansk på A-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger. 2) Engelsk på B-niveau fra uddannelsen til teknisk studentereksamen, dog med undervisningstiden 120 timer svarende til 4,8 uger. 3) Matematik på B-niveau fra uddannelsen til teknisk studentereksamen, dog med undervisningstiden 125 timer svarende til 5 uger. 4) Fysik på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger. 5) Kemi på C-niveau fra hf-enkeltfag eller bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne (grund- og erhvervsfagsbekendtgørelsen), dog med undervisningstiden 60 timer svarende til 2,4 uger. 6) Teknikfag på B-niveau, udvikling og produktion, jf. læreplanen udviklet til brug for tekniske eux-forløb, dog med undervisningstiden 100 timer svarende til 4 uger. 7) Teknologi på B-niveau, jf. læreplanen udviklet til brug for tekniske eux-forløb, dog med undervisningstiden 75 timer svarende til 3 uger. 8) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 10 timer og fordybelsestiden 30 timer svarende til 1,6 uger. Projektet skal tilrettelægges sammen med erhvervsuddannelsens afsluttende prøve. 9) Valgfag i form af et løft af niveau i et fag (undervisningstid 100 timer svarende til 4 uger). Stk. 5. Skolen skal som minimum udbyde følgende valgfag: Matematik A på A-niveau."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve på trin 1, lastvognsmontør, afholdes som en del af sidste skoleperiode. Prøven skal kun aflægges af lærlinge, som afslutter uddannelsen med trin 1. Prøven afholdes af skolen. Prøven er en praktisk opgave med mundtlige elementer. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Lærlingen skal inden aflæggelse af afsluttende prøve have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er angivet i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om kørekort. Stk. 2. Prøven varer i alt 6 timer. Prøven stilles af skolen i samråd med det faglige udvalg. Ved prøvens begyndelse trækker lærlingen lod mellem opgaver, der samlet set dækker kompetencemålene på trin 1. Opgaven består i en praktisk udførelse af den fejlfindings- og reparationsproces, der er indeholdt i den udtrukne opgave. I forbindelse med prøven gives lærlingen lejlighed til mundtligt at redegøre for den anvendte arbejdsproces i forhold til den praktiske løsning af opgaven for derved at demonstrere sin forståelse af den praktiske opgaves gennemførelse. Stk. 3. Eksaminator og censorerne skal være til stede under udførelsen af den praktiske prøve. Ved bedømmelsen af opgaveløsningerne ved den praktiske prøve gives én samlet karakter. Stk. 4. Den praktiske prøves grundelementer er: 1) Mål og krav for prøven er, at lærlingen ved prøven skal vise, at kompetencemålene for uddannelsen er nået ved at planlægge, dokumentere og gennemføre en praktisk udførelse af en fejlfindings- og reparationsproces. 2) Eksaminationsgrundlaget er den stillede praktiske opgave. 3) Bedømmelsesgrundlaget for prøven består af lærlingens udførelse af den stillede praktiske opgave og lærlingens mundtlige præstation. 4) Bedømmelseskriterierne for prøven danner baggrund for en helhedsvurdering af målopfyldelsen. Skolen fastsætter nærmere bedømmelseskriterier inden for følgende generelle kriterier: a) Lærlingens teknisk-faglige kompetencer inden for de områder, der er omfattet af uddannelsens mål. b) Lærlingens almen-faglige og personlige kompetencer inden for faglig kommunikation, materialeforståelse, arbejdsplanlægning og dokumentation samt miljø- og kvalitetsbevidsthed. Stk. 5. For at der kan udstedes skolebevis, skal lærlingen have bestået hvert enkelt af de uddannelsesspecifikke fag og den afsluttende prøve. Stk. 6. For lærlingen, der afslutter uddannelsen med trin 1, udsteder det faglige udvalg et uddannelsesbevis som dokumentation for, at lærlingen har opnået kompetence inden for uddannelsen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsens afsluttende prøve på trin 2, lastvognsmekaniker, afholdes som en del af sidste skoleperiode. Prøven afholdes af skolen. Prøven består af en praktisk prøve med mundtlige elementer og udgør en svendeprøve. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Lærlingen skal inden aflæggelse af afsluttende prøve have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er angivet i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om kørekort. Stk. 2. Prøven varer i alt 12 timer og forløber over to dage. Prøven består af en reparations- og fejlfindingsopgave. Den samlede praktiske opgaves udførelse er fordelt med en dag med en reparationsopgave og en dag med en fejlfindingsopgave. Prøven stilles af skolen i samråd med det faglige udvalg. Ved prøvens begyndelse trækker lærlingen lod mellem opgaver, der samlet set dækker kompetencemålene på trin 2. I forbindelse med prøven gives lærlingen lejlighed til mundtligt at redegøre for den anvendte arbejdsproces i forhold til den praktiske løsning af opgaven for derved at demonstrere sin forståelse af den praktiske opgaves gennemførelse. Stk. 3. Eksaminator og censorerne skal være til stede under udførelsen af den praktiske prøve. Ved bedømmelsen af opgaveløsningerne ved den praktiske prøve gives én samlet karakter. Stk. 4. Den praktiske prøves grundelementer er: 1) Mål og krav for prøven er, at lærlingen ved prøven skal vise, at kompetencemålene for uddannelsen er nået ved at planlægge, dokumentere og gennemføre en praktisk udførelse af en fejlfindings- og reparationsproces. 2) Eksaminationsgrundlaget er den stillede praktiske opgave. 3) Bedømmelsesgrundlaget for prøven består af lærlingens udførelse af den stillede praktiske opgave og lærlingens mundtlige præstation. 4) Bedømmelseskriterierne for prøven danner baggrund for en helhedsvurdering af målopfyldelsen. Skolen fastsætter nærmere bedømmelseskriterier inden for følgende generelle kriterier: a) Lærlingens teknisk-faglige kompetencer inden for de områder, der er omfattet af uddannelsens mål. b) Lærlingens almen-faglige og personlige kompetencer inden for faglig kommunikation, materialeforståelse, arbejdsplanlægning og dokumentation samt miljø- og kvalitetsbevidsthed. Stk. 5. For at der kan udstedes skolebevis, skal lærlingen have bestået hvert enkelt af de uddannelsesspecifikke fag og den afsluttende prøve. Stk. 6. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. august 2024. Stk. 2. Bekendtgørelse nr. 674 af 20. maj 2022 om erhvervsuddannelsen til lastvognsmekaniker ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 674 af 20. maj 2022 om erhvervsuddannelsen til lastvognsmekaniker anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til lastvognsmekaniker har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Service, vedligeholdelse og reparation af køretøjer over 3.500 kg totalvægt. 2) Faglig kommunikation samt informationssøgning og faglig formidling på engelsk. 3) De internationale forhold, der gør sig gældende i lastvognsbranchen. 4) Den teknologiske udvikling og innovation på lastvognsområdet med særlig henblik på reduktion af belastningen af det ydre miljø, for eksempel udviklingen inden for motorteknologi, styresystemer, alternative brændstoffer, transmission og brændselscelleteknologi, der er relevant for lastvognsområdet. Stk. 2. Eleven eller lærlingen skal nå de uddannelsesmål, som er fastsat for det trin eller speciale, jf. stk. 3 og 4, som eleven eller lærlingen har valgt. Stk. 3. Uddannelsen indeholder trin 1, lastvognsmontør, niveau 3 i den danske kvalifikationsramme for livslang læring. Stk. 4. Uddannelsen kan afsluttes med trin 1, jf. stk. 3, eller med specialet lastvognsmekaniker (trin 2), niveau 4 i den danske kvalifikationsramme for livslang læring. Stk. 5. Uddannelsen kan gennemføres som eux-forløb. Uddannelsen tilrettelagt som eux-forløb er ikke trindelt og omfatter alle uddannelsens kompetencemål.",
      "valid_from": "2024-03-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 2 år og 6 måneder til 5 år, jf. dog stk. 3. Uddannelsens varighed består af grundforløbets 1. og 2. del, der hver er på 20 uger, og hovedforløbet. Stk. 2. For lærlinge, der skal gennemføre uddannelsen som erhvervsuddannelse for unge, varer uddannelsens hovedforløb på trin 1, lastvognsmontør, 1 år og 6 måneder, hvoraf skoleundervisningen udgør 15 uger fordelt på mindst to skoleperioder. Hovedforløbet på uddannelsens speciale (trin 2) varer yderligere 2 år, hvoraf skoleundervisningen udgør 20 uger fordelt på mindst tre skoleperioder. Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsens hovedforløb på trin 1, lastvognsmontør, 1 år og 5 måneder, hvoraf skoleundervisningen udgør 13,5 uger. Hovedforløbet på uddannelsens speciale, lastvognmekaniker (trin 2), varer yderligere 2 år, hvoraf skoleundervisningen udgør 18 uger. Stk. 4. Den i stk. 3 nævnte skoleundervisning opdeles i mindst to skoleperioder for euv-forløb efter § 66 y, stk. 1, nr. 2, (euv 2) i lov om erhvervsuddannelse. Stk. 5. Uanset bestemmelserne i stk. 2 og 3 varer uddannelsens hovedforløb for lærlinge i eux-forløb 4 år, hvoraf skoleundervisningen udgør 67,6 uger fordelt på mindst fire skoleperioder for specialet lastvognsmekaniker. Alle skole- og oplæringsperioder, der ikke er afsluttende, skal have et omfang af ca. et halvt års varighed.",
      "valid_from": "2024-03-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen opfylde betingelserne i stk. 2-5. Stk. 2. Eleven eller lærlingen skal have kompetence til med præstationsstandarden begynderniveau at kunne 1) udføre mekanisk adskillelse og samling af motorer, ventilreparation på topstykket, samt udtage eventuelt knækkede skruer og bolte og reparere ødelagte gevind, 2) udføre mekanisk adskillelse og samling af styretøj og bremser, 3) udføre fejlfinding og af- og påmonteringsopgaver på bilers elektriske, elektroniske og mekaniske systemer under vejledning, 4) udføre målinger på elektriske kredsløb med udgangspunkt i læsning af basale el-diagrammer, herunder spændingsmåling, strømmåling og måling af modstand under anvendelse af multimeter, 5) håndtere benzin/diesel, olie og andre gængse kemikalier korrekt i forbindelse med arbejdsopgaver på værkstedet, 6) anvende grundlæggende matematiske metoder inden for emnerne geometri, funktioner, grafer og statistik, 7) anvende IT til dokumentation, kommunikation og faglig informationssøgning, 8) udarbejde enkel dokumentation og lignende, samt udføre hensigtsmæssig skriftlig kommunikation med kolleger, leverandører og kunder, 9) læse og forstå relevante teksters betydning og anvendelse inden for uddannelsens jobområde, 10) kommunikere hensigtsmæssigt i erhvervsfaglige situationer inden for uddannelsens jobområde ved brug af relevante tale-, lytte- og samtalestrategier i forhold til formål og situation med kolleger, leverandører og kunder, 11) udarbejde enkel dokumentation og udtrykke sig forståeligt i skriftlige tekster på engelsk i forhold til for eksempel kolleger, leverandører og kunder inden for uddannelsens jobområde, 12) læse og forstå relevante teksters betydning og anvendelse på engelsk inden for uddannelsens jobområde, 13) genkende de almindeligste styresystemer og digitale brugerflader i bilerne og anvende dem under vejledning, 14) vurdere, planlægge og udføre enkle arbejdsopgaver ergonomisk korrekt, 15) redegøre for kvalitetskrav og metoder til at tilgodese egen og andres sikkerhed ved udførelse af arbejdet, 16) redegøre for diesel- og benzinmotorers opbygning og virkemåde, herunder de fire takter, 17) redegøre for bremser og styretøjs opbygning og virkemåde på biler, 18) redegøre for basale elektriske grundbegreber, herunder AC/DC-spænding, strøm, modstand, effekt, frekvens, Ohms lov og effektformlen, 19) redegøre for valg af relevant mekanisk måleudstyr, håndværktøj, forskellige gevindtyper og løftegrej, 20) udføre en korrekt sikkerhedsfrakobling af køretøjets højspændingsdel under vejledning, 21) udføre beregninger af spænding, effekt, frekvens, tryk og volumen i forbindelse med fagelementer som styretøjsvinkler, bremsetryk, bremselængde, cylindervolumen og omsættelse af Ohms lov på elektriske systemer i køretøjer, 22) redegøre for enkle elektriske komponenter og kreds­løb, herunder modstande, kondensatorer, spoler, dioder, transistorer eller lysdioder samt serie- og parallelkredsløb, ensretterkredsløb og digitale kredsløb, 23) redegøre for naturfaglige og miljømæssige aspekter i forbindelse med den teknologiske udvikling af køretøjer, herunder viden om el/hybrid køretøjer og 24) redegøre for værdien af løbende dokumentation, evaluering og formidling af egne arbejdsprocesser, metoder og resultater. Stk. 3. Eleven eller lærlingen skal have kompetence til med præstationsstandarden rutineret niveau at kunne 1) selvstændigt planlægge enkle arbejdsopgaver, 2) selvstændigt udføre enkle justerings- og reparationsopgaver på biler og 3) tage ansvar for opgaveløsning i samarbejde med andre. Stk. 4. Eleven eller lærlingen skal have gennemført følgende grundfag på følgende niveau og med følgende karakter: 1) Matematik på E-niveau, bestået. 2) Fysik på E-niveau, bestået. Stk. 5. Eleven eller lærlingen skal have opnået følgende certifikater eller lignende: 1) ”Personlig sikkerhed ved arbejde med epoxy og isocyanater”, jf. Arbejdstilsynets retningslinjer. 2) ”Arbejdsmiljø og sikkerhed, svejsning og termisk skæring”, jf. Arbejdstilsynets regler. 3) Kompetencer svarende til ”Førstehjælp på erhvervsuddannelser, inkl. færdselsrelateret førstehjælp” efter Dansk Førstehjælpsråds uddannelsesplaner pr. oktober 2020. 4) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. Stk. 6. Elever eller lærlinge, der har gennemført grundforløbet til erhvervsuddannelsen til personvognsmekaniker, har adgang til hovedforløbet på erhvervsuddannelsen til lastvognsmekaniker. Stk. 7. For at kunne blive optaget til skoleundervisningen i eux-hovedforløbet skal eleven eller lærlingen ud over kravene i stk. 2-5 have gennemført følgende grundfag: 1) Dansk på C-niveau. 2) Engelsk på C-niveau. 3) Samfundsfag på C-niveau. 4) Matematik på C-niveau. 5) Fysik på C-niveau. 6) Teknologi på C-niveau. Stk. 8. For elever eller lærlinge, der opnår de i stk. 7 nævnte kompetencer i et grundforløb, skal fagene nævnt i bestemmelsens nr. 1-3 være gennemført i grundforløbets 1. del med varigheder på henholdsvis 2,5 uger, 3 uger og 2,5 uger, og fagene nævnt i nr. 4-6 være gennemført i grundforløbets 2. del med varigheder på henholdsvis 4 uger, 2 uger og 2 uger. Stk. 9. Er der i stk. 4 fastsat karakterkrav for et eller flere fag, gælder disse krav tilsvarende for eux-elever eller lærlinge på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, jf. stk. 7, uanset en eventuel forskel mellem de pågældende niveauer.",
      "valid_from": "2024-03-25",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hovedforløbet har følgende kompetencemål: 1) Lærlingen kan udføre arbejdet på værkstedet i overensstemmelse med gældende krav og regler for kvalitet, dokumentation, miljø, arbejdsmiljø, ergonomi samt personlig sundhed og sikkerhed. 2) Lærlingen kan udføre kontrol, service og reparation i overensstemmelse med manualer og værkstedshåndbøger på dansk og på mindst et fremmedsprog. 3) Lærlingen kan gennemføre de daglige opgaver i samarbejde med kolleger og medvirke til at sikre udvikling i kvalitet, produktivitet, en god økonomi på værkstedet samt en god kundeservice. 4) Lærlingen kan udføre eftersyn, fejlfinding, reparation og vedligeholdelse på lastvognes bremsesystemer. 5) Lærlingen kan udføre eftersyn, fejlfinding, reparation og vedligeholdelse på lastvognes styretøj og undervogn, herunder affjedringskomponenter, chassis, fælge og dæk. 6) Lærlingen kan udføre fejlfinding, reparation og vedligeholdelse på lastvognes transmission, herunder reparation af kobling og kraftoverføringsaksler. 7) Lærlingen kan udføre ukomplicerede fejlfindings- og reparationsopgaver på lastvognes dieselmotorer på baggrund af en grundlæggende viden om dieselmotorers opbygning og virkemåde, herunder kontrol og reparationer på køle- og smøresystemer. 8) Lærlingen kan udføre enkle serviceopgaver på oliefyr samt service og udskiftning af komponenter på køle- og airconditionanlæg. 9) Lærlingen kan udføre reparation af airbaganlæg. 10) Lærlingen kan udføre eftersyn og reparation af lygter, signalgivere samt visker-, vasker- og ventilationsanlæg på lastvogne. 11) Lærlingen kan under anvendelse af relevant måle- og diagnoseudstyr samt på baggrund af grundlæggende viden om måleteknik, elektronik og lastvognes elektriske/elektroniske systemer udføre ukompliceret fejlfinding på elektriske systemer på lastvogne. 12) Lærlingen kan gennemføre klargøring af en lastvogn til syn på baggrund af viden om relevante lovgivningsmæssige krav til køretøjet. 13) Lærlingen kan redegøre for, hvordan danske arbejdsmarkedsforhold og arbejdsopgaver for lastvognsmekanikere adskiller sig fra udlandet. 14) Lærlingen kan arbejde miljøbevidst med alle arbejdsopgaver inden for uddannelsens jobområder, herunder agere i overensstemmelse med principperne for bæredygtig udvikling. 15) Lærlingen kan redegøre for viden om lastvognsbranchens sammensætning og konkurrenceforhold samt etablering af egen virksomhed. 16) Lærlingen kan udføre komplekse fejlfindings- og reparationsopgaver samt vedligeholdelse på lastvognes dieselmotorer herunder udskiftning og reparation af motorkomponenter, fejlfinding og reparationer på dieselindsprøjtningsanlæg samt fejlfinding og reparation af lastvognsmotorers indsugnings-, udstødnings-, og emissionsbegrænsende systemer. 17) Lærlingen kan udføre fejlfinding, reparation og vedligeholdelse på lastvognes bremsesystemer, herunder ABS (Anti Blocking System), TCS (Traction Control Systems) og ESP (Electronic Stability Program). 18) Lærlingen kan udføre fejlfinding, reparation og vedligeholdelse på lastvognes komfort- og sikkerhedsudstyr såsom afstandsreguleret cruise control system (ACC), hastighedsbegrænsere, aircondition/klimaanlæg samt motor- og kabinevarmere. 19) Lærlingen kan udføre fejlfinding, reparation og vedligeholdelse på lastvognes elektriske forsyningsanlæg, herunder generatorer, ladesystemer og starteranlæg. Desuden fejlfinding og reparation på elektroniske hovedafbrydere og elektriske installationer i lastvogne på baggrund af viden om lovkrav i forbindelse med transport af farligt gods. 20) Lærlingen kan udføre fejlfinding, reparation og vedligeholdelse på styretøj, undervogn og tilkoblingsanordninger på lastvogne, herunder udmåling og justering af styremaskiner. Desuden udmåling, justering og reparation af alle styrende hjul og aksler samt fejlfinding, reparation, justering og programmering af elektronisk styret luftaffjedring. 21) Lærlingen kan udføre fejlfinding, reparation og vedligeholdelse på transmission på lastvogne, herunder reparation af gearkasser med og uden automatisk skift, differentiale og navreduktion. 22) Lærlingen kan udføre fejlfinding og reparation på lastvognes elektroniske systemer ud fra en bred viden om både digital og analog elektronik samt måleteknik, herunder viden om transducere, analog til digital konvertering, hardwarearkitektur med bus, CPU, hukommelser og I/O-enheder. Desuden viden om de særlige standarder og protokoller for datakommunikation, der knytter sig til CAN bus. 23) Lærlingen kan redegøre for viden om grøn omstilling og teknologisk udvikling på lastvognsområdet, herunder udviklingen inden for motorteknologi, styresystemer, emissionsreducerende systemer, transmission, brændselscelleteknologi og alternative brændstoffer, der er relevant for lastvogne. 24) Lærlingen kan koble relevant teori til tilrettelæggelse, udførelse og evaluering af konkrete arbejdsopgaver fra oplæringen. Stk. 2. Kompetencemålene i stk. 1, nr. 1-15 og nr. 24, gælder for alle lærlinge i hovedforløbet. Stk. 3. Kompetencemålene i stk. 1, nr. 16-23, gælder for specialet lastvognsmekaniker (trin 2). Stk. 4. I eux-forløb skal følgende fag m.v. gennemføres ud over de i stk. 2 og 3 fastsatte mål: 1) Dansk på A-niveau fra uddannelsen til teknisk studentereksamen, dog med undervisningstiden 155 timer svarende til 6,2 uger. 2) Engelsk på B-niveau fra uddannelsen til teknisk studentereksamen, dog med undervisningstiden 120 timer svarende til 4,8 uger. 3) Matematik på B-niveau fra uddannelsen til teknisk studentereksamen, dog med undervisningstiden 125 timer svarende til 5 uger. 4) Fysik på B-niveau fra uddannelsen til teknisk studentereksamen, dog med undervisningstiden 90 timer svarende til 3,6 uger. 5) Kemi på C-niveau fra hf-enkeltfag eller bekendtgørelse om grundfag, erhvervsfag, erhvervsrettet andetsprogsdansk og kombinationsfag i erhvervsuddannelserne og om adgangskurser til erhvervsuddannelserne (grund- og erhvervsfagsbekendtgørelsen), dog med undervisningstiden 60 timer svarende til 2,4 uger. 6) Teknikfag på B-niveau, udvikling og produktion, jf. læreplanen udviklet til brug for tekniske eux-forløb, dog med undervisningstiden 100 timer svarende til 4 uger. 7) Teknologi på B-niveau, jf. læreplanen udviklet til brug for tekniske eux-forløb, dog med undervisningstiden 75 timer svarende til 3 uger. 8) Erhvervsområdeprojekt, jf. læreplanen om erhvervsområdet udviklet til brug for tekniske eux-forløb, med undervisningstiden 10 timer og fordybelsestiden 30 timer svarende til 1,6 uger. Projektet skal tilrettelægges sammen med erhvervsuddannelsens afsluttende prøve. 9) Valgfag i form af et løft af niveau i et fag (undervisningstid 100 timer svarende til 4 uger). Stk. 5. Skolen skal som minimum udbyde følgende valgfag: Matematik A på A-niveau.",
      "valid_from": "2024-03-25",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse, er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2024-03-25",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve på trin 1, lastvognsmontør, afholdes som en del af sidste skoleperiode. Prøven skal kun aflægges af lærlinge, som afslutter uddannelsen med trin 1. Prøven afholdes af skolen. Prøven er en praktisk opgave med mundtlige elementer. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Lærlingen skal inden aflæggelse af afsluttende prøve have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er angivet i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om kørekort. Stk. 2. Prøven varer i alt 6 timer. Prøven stilles af skolen i samråd med det faglige udvalg. Ved prøvens begyndelse trækker lærlingen lod mellem opgaver, der samlet set dækker kompetencemålene på trin 1. Opgaven består i en praktisk udførelse af den fejlfindings- og reparationsproces, der er indeholdt i den udtrukne opgave. I forbindelse med prøven gives lærlingen lejlighed til mundtligt at redegøre for den anvendte arbejdsproces i forhold til den praktiske løsning af opgaven for derved at demonstrere sin forståelse af den praktiske opgaves gennemførelse. Stk. 3. Eksaminator og censorerne skal være til stede under udførelsen af den praktiske prøve. Ved bedømmelsen af opgaveløsningerne ved den praktiske prøve gives én samlet karakter. Stk. 4. Den praktiske prøves grundelementer er: 1) Mål og krav for prøven er, at lærlingen ved prøven skal vise, at kompetencemålene for uddannelsen er nået ved at planlægge, dokumentere og gennemføre en praktisk udførelse af en fejlfindings- og reparationsproces. 2) Eksaminationsgrundlaget er den stillede praktiske opgave. 3) Bedømmelsesgrundlaget for prøven består af lærlingens udførelse af den stillede praktiske opgave og lærlingens mundtlige præstation. 4) Bedømmelseskriterierne for prøven danner baggrund for en helhedsvurdering af målopfyldelsen. Skolen fastsætter nærmere bedømmelseskriterier inden for følgende generelle kriterier: a) Lærlingens teknisk-faglige kompetencer inden for de områder, der er omfattet af uddannelsens mål. b) Lærlingens almen-faglige og personlige kompetencer inden for faglig kommunikation, materialeforståelse, arbejdsplanlægning og dokumentation samt miljø- og kvalitetsbevidsthed. Stk. 5. For at der kan udstedes skolebevis, skal lærlingen have bestået hvert enkelt af de uddannelsesspecifikke fag og den afsluttende prøve. Stk. 6. For lærlingen, der afslutter uddannelsen med trin 1, udsteder det faglige udvalg et uddannelsesbevis som dokumentation for, at lærlingen har opnået kompetence inden for uddannelsen.",
      "valid_from": "2024-03-25",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Uddannelsens afsluttende prøve på trin 2, lastvognsmekaniker, afholdes som en del af sidste skoleperiode. Prøven afholdes af skolen. Prøven består af en praktisk prøve med mundtlige elementer og udgør en svendeprøve. Prøven bedømmes efter 7-trinsskalaen. Prøven skal afdække lærlingens opnåede kompetencer inden for uddannelsen. Lærlingen skal inden aflæggelse af afsluttende prøve have erhvervet relevant kørekort i henhold til gældende regler om kørekort. De nærmere kriterier for erhvervelse af kørekort er angivet i uddannelsesordningen. Lærlingen kan, når det er begrundet i særlige forhold og efter det faglige udvalgs konkrete afgørelse, blive fritaget for kravet om kørekort. Stk. 2. Prøven varer i alt 12 timer og forløber over to dage. Prøven består af en reparations- og fejlfindingsopgave. Den samlede praktiske opgaves udførelse er fordelt med en dag med en reparationsopgave og en dag med en fejlfindingsopgave. Prøven stilles af skolen i samråd med det faglige udvalg. Ved prøvens begyndelse trækker lærlingen lod mellem opgaver, der samlet set dækker kompetencemålene på trin 2. I forbindelse med prøven gives lærlingen lejlighed til mundtligt at redegøre for den anvendte arbejdsproces i forhold til den praktiske løsning af opgaven for derved at demonstrere sin forståelse af den praktiske opgaves gennemførelse. Stk. 3. Eksaminator og censorerne skal være til stede under udførelsen af den praktiske prøve. Ved bedømmelsen af opgaveløsningerne ved den praktiske prøve gives én samlet karakter. Stk. 4. Den praktiske prøves grundelementer er: 1) Mål og krav for prøven er, at lærlingen ved prøven skal vise, at kompetencemålene for uddannelsen er nået ved at planlægge, dokumentere og gennemføre en praktisk udførelse af en fejlfindings- og reparationsproces. 2) Eksaminationsgrundlaget er den stillede praktiske opgave. 3) Bedømmelsesgrundlaget for prøven består af lærlingens udførelse af den stillede praktiske opgave og lærlingens mundtlige præstation. 4) Bedømmelseskriterierne for prøven danner baggrund for en helhedsvurdering af målopfyldelsen. Skolen fastsætter nærmere bedømmelseskriterier inden for følgende generelle kriterier: a) Lærlingens teknisk-faglige kompetencer inden for de områder, der er omfattet af uddannelsens mål. b) Lærlingens almen-faglige og personlige kompetencer inden for faglig kommunikation, materialeforståelse, arbejdsplanlægning og dokumentation samt miljø- og kvalitetsbevidsthed. Stk. 5. For at der kan udstedes skolebevis, skal lærlingen have bestået hvert enkelt af de uddannelsesspecifikke fag og den afsluttende prøve. Stk. 6. Ved uddannelsens afslutning udsteder det faglige udvalg et svendebrev som dokumentation for, at lærlingen har opnået kompetence inden for uddannelsen.",
      "valid_from": "2024-03-25",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. august 2024. Stk. 2. Bekendtgørelse nr. 674 af 20. maj 2022 om erhvervsuddannelsen til lastvognsmekaniker ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 674 af 20. maj 2022 om erhvervsuddannelsen til lastvognsmekaniker anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2024-03-25",
      "valid_to": null
    }
  ],
  "definitions": []
}
