{
  "id": "2010:478",
  "type": "statute",
  "title": "Bekendtgørelse om visse krav til emballager",
  "short_name": "BEK H#LOKDOK04",
  "status": "in_force",
  "issued_date": "2010-05-05",
  "url": "https://www.retsinformation.dk/eli/lta/2010/478/xml",
  "description": "Retsinformation source. DocumentId=AL002178; AccessionNumber=B20100047805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Denne bekendtgørelse fastsætter bestemmelser om væsentlige krav til emballagers fremstilling, sammensætning og mulighed for nyttiggørelse samt grænseværdier for emballagers tungmetalindhold. Bekendtgørelsen fastsætter desuden krav til håndtering af affald fra plastkasser og plastpaller med tungmetalindhold over 100 ppm."
    },
    {
      "provision_ref": "2",
      "section": "2",
      "content": "§ 2. Bekendtgørelsens bestemmelser finder anvendelse på al emballage, herunder emballage der bæres af produkter (fyldte emballager). Undtaget fra bekendtgørelsens anvendelsesområde er vej-, jernbane-, skibs-, og luftfragtcontainere. Stk. 2. Denne bekendtgørelse indskrænker ikke øvrige krav til emballage, herunder kravene til sikkerhed, beskyttelse af sundhed og hygiejne i forbindelse med de emballerede produkter, og krav til emballage til transport af farligt gods. Stk. 3. Kravene til emballagefremstilling m.v. i denne bekendtgørelse gælder ikke for emballage, som er fremstillet før den 31. december 1994 og markedsført før den 31. december 1999."
    },
    {
      "provision_ref": "3",
      "section": "3",
      "content": "§ 3. I denne bekendtgørelse forstås ved: 1) Bortskaffelse: De former og metoder som er anført i bilag 6A til bekendtgørelse om affald. 2) Emballage: Alle produkter af en hvilken som helst art og materiale, som anvendes til pakning, beskyttelse, håndtering, levering fra producenten til brugeren eller forbrugeren og præsentation af varer, det være sig råvarer eller forarbejdede varer. Alle engangsartikler, der anvendes til samme formål, skal tilsvarende betragtes som emballage. I bilag 1 er der fastsat yderligere kriterier, som skal anvendes til klassificering af produkter som emballage. Emballage omfatter kun: a) Salgsemballage eller primæremballage, dvs. emballage, der er udformet på en sådan måde, at den på salgsstedet udgør en salgsenhed for den endelige bruger eller forbruger. b) Multipak eller sekundær emballage, dvs. emballage udformet på en sådan måde, at den på salgsstedet udgør en samling af et vist antal salgsenheder, uanset om den sælges sådan til den endelige bruger eller forbruger, eller om den kun bruges til at fylde hylderne på salgsstedet; den kan fjernes fra varen, uden at dette ændrer varens egenskaber. c) Transportemballage eller tertiær emballage, dvs. emballage udformet på en sådan måde, at håndtering og transport af et antal salgsenheder eller multipak emballager gøres lettere, så skader forårsaget af fysisk håndtering eller transport kan undgås. Transportemballage omfatter ikke vej-, jernbane-, skibs- og luftfragtcontainere. 3) Emballageaffald: Enhver emballage eller ethvert emballagemateriale, der er omfattet af definitionen på affald i affaldsbekendtgørelsens § 3, stk. 1, nr. 1, bortset fra spildprodukter fra produktionen. 4) Energiudnyttelse: Anvendelse af brændbart emballageaffald til energifremstilling ved direkte forbrænding sammen med eller uden andet affald, men med anvendelse af varmen. 5) Forebyggelse af emballageaffald: Reduktion, navnlig gennem udvikling af renere produkter og teknologier, af mængden og miljøskadeligheden a) af emballage og stoffer i emballage og emballageaffald, eller b) af emballage og emballageaffald på produktions-, markedsførings-, distributions-, anvendelses- og bortskaffelsesstadiet. 6) Forsætlig tilsætning: Bevidst anvendelse af de regulerede tungmetaller som bestanddel i en emballage eller emballagekomponent med det formål at give det endelige produkt en bestemt egenskab, et bestemt udseende eller en bestemt kvalitet. Det betragtes ikke som forsætlig tilsætning, når genanvendte materialer anvendes som råvare til fremstilling af nye emballagematerialer, selv om en del af de genanvendte materialer kan indeholde de regulerede metaller. 7) Frivillig aftale: En formel aftale mellem medlemsstatens kompetente myndigheder og de berørte erhvervssektorer. Aftalen skal stå åben for alle de parter, der ønsker at underkaste sig aftalens betingelser med henblik på at få gennemført de fastsatte mål. 8) Genanvendelse: De former og metoder, som er anført i bilag 6B i bekendtgørelse om affald, bortset fra de former og metoder, som er anført i R 1, R 12 og R 13 i bilag 6B i samme bekendtgørelse. 9) Genbrug: Enhver handling, hvor emballage, som er udformet med henblik på i sin levetid at kunne genbruges mindst et bestemt antal gange, genpåfyldes eller genbruges til samme formål, som den er udformet til, med eller uden støtte af hjælpeprodukter, som findes på markedet, og som muliggør genpåfyldning af emballagen. Genbrugt emballage bliver til emballageaffald, når det ikke længere kan genbruges. 10) Komposit: Emballage, som er fremstillet af forskellige materialer, der ikke kan adskilles ved håndkraft. 11) Kontrolleret og lukket emballagekredsløb: Et kredsløb, i hvilket emballagerne genbruges og distribueres under et kontrolleret og lukket system, hvori de udtjente emballager skal anvendes som råmaterialer ved fremstilling af nye emballager, som kun må anvendes i det pågældende system. Tilsætningen af råmaterialer udefra må kun udgøre det teknisk mulige minimum. 12) Nyttiggørelse: De former og metoder, som er anført i bilag 6B i bekendtgørelse om affald. 13) Organisk genanvendelse: Aerob behandling (kompostering) eller anaerob behandling (biogasudvinding) via mikroorganismer og under kontrollede former af emballageaffaldets bionedbrydelige dele, hvorved der produceres stabiliserede organiske jordforbedringsmidler eller metan. Nedgravning af affaldet betragtes ikke som organisk genanvendelse. 14) Returandel: Procentdelen af emballager, som efter brug returneres til fabrikanten, emballeringsstedet eller en bemyndiget repræsentant. 15) Økonomiske beslutningstagere: I forbindelse med emballage: leverandører af emballagematerialer, emballageproducenter og -omdannelsesvirksomheder, påfyldningsvirksomheder og emballagebrugere, -importører, -forhandlere og -distributører, offentlige myndigheder og offentligretlige organisationer."
    },
    {
      "provision_ref": "4",
      "section": "4",
      "content": "§ 4. Emballage må kun markedsføres her i landet, hvis det opfylder de væsentlige krav fastsat i bilag 2. Når en emballage er fremstillet i overensstemmelse med de harmoniserede standarder, som har været offentliggjort i Den Europæiske Unions Tidende, formodes det, at emballagen opfylder de væsentlige krav i bilag 2."
    },
    {
      "provision_ref": "5",
      "section": "5",
      "content": "§ 5. Emballage og emballagekomponenter må kun markedsføres her i landet, såfremt summen af koncentrationerne af bly, cadmium, kviksølv og hexavalent chrom ikke overskrider 100 ppm på vægtbasis, jf. dog stk. 2, § 6 og § 8. Stk. 2. Bestemmelsen finder ikke anvendelse for emballager, der udelukkende er fremstillet af blykrystalglas, som er defineret i bekendtgørelse nr. 122 af 6. marts 1973 om krystalglasvarer."
    },
    {
      "provision_ref": "6",
      "section": "6",
      "content": "§ 6. Glasemballage kan uanset § 5, stk. 1, markedsføres, såfremt: 1) summen af koncentrationerne af bly, cadmium, kviksølv og hexavalent chrom ikke overskrider 250 ppm på vægtbasis, 2) der ikke under fremstillingsprocessen er sket forsætlig tilsætning af bly, cadmium, kviksølv eller hexavalent chrom, men overskridelsen af grænseværdien i § 5, stk. 1, alene skyldes tilsætning af genanvendte materialer, og 3) det dokumenteres, at § 7 overholdes."
    },
    {
      "provision_ref": "7",
      "section": "7",
      "content": "§ 7. Producenten af glasemballage, jf. § 6, skal månedligt foranledige en prøvetagning af hver enkelt glasovn og analyse af koncentrationen af summen af de regulerede tungmetaller. Prøverne skal være repræsentative for normal og regelmæssig produktionsaktivitet. Stk. 2. Hvis den månedlige prøvetagning for hver enkelt glasovn over en sammenhængende periode på tolv måneder viser gennemsnitlige koncentrationer af summen af de regulerede tungmetaller, der overskrider 200 ppm på vægtbasis, skal producenten forelægge Miljøstyrelsen en rapport, jf. stk. 3. Stk. 3. Rapporten nævnt i stk. 2 skal indeholde følgende oplysninger: 1) Måleværdier. 2) Beskrivelse af anvendte målemetoder. 3) Mistænkte kilder for de regulerede tungmetaller. 4) Detaljeret beskrivelse af de foranstaltninger, der er truffet for at mindske koncentrationsniveauerne for de regulerede tungmetaller."
    },
    {
      "provision_ref": "8",
      "section": "8",
      "content": "§ 8. Plastkasser og plastpaller kan uanset § 5, stk. 1, markedsføres, hvis betingelserne for fremstilling og reparation i § 9, betingelserne for anvendelse i § 10, og dokumentationskravene i § 11 er opfyldt."
    },
    {
      "provision_ref": "9",
      "section": "9",
      "content": "§ 9. For fremstilling og reparation af plastkasser og plastpaller gælder følgende betingelser, jf. § 8: 1) De skal være fremstillet eller repareret som led i et kontrolleret og lukket emballagekredsløb, hvor tilsætning af råmateriale, der kommer udefra, udgør et teknisk minimum, dog højst 20 vægtprocent. 2) Der er ikke under fremstillings- eller reparationsprocessen sket forsætlig tilsætning af bly, cadmium, kviksølv eller hexavalent chrom, men overskridelsen af grænseværdien i § 5, stk. 1, skyldes alene tilsætning af genanvendte materialer."
    },
    {
      "provision_ref": "10",
      "section": "10",
      "content": "§ 10. For anvendelsen af plastkasser og plastpaller gælder følgende betingelser: 1) Nye plastkasser og plastpaller, der indeholder bly, cadmium, kviksølv eller hexavalent chrom, skal forsynes med varig og synlig mærkning herom. 2) Returandelen må ikke på noget tidspunkt ligge under 90 %, regnet i forhold til plastkassernes eller plastpallernes levetid. 3) Der skal etableres et lagerstyrings- og registreringssystem, som kan dokumentere: a) returandelen, jf. nr. 2, b) antallet af emballager, som tages i brug i og som kasseres fra emballagekredsløbet, og c) at betingelserne i nr. 1 og 4 samt § 9 overholdes. 4) Emballager, der ikke kan genbruges, skal: a) genanvendes i overensstemmelse med § 9, stk. 1, hvor genanvendelsesmaterialet består af plastkasser eller plastpaller fra samme emballagekredsløb, eller b) forbrændes på anlæg godkendt til forbrænding af affald."
    },
    {
      "provision_ref": "11",
      "section": "11",
      "content": "§ 11. Producenter af plastkasser og plastpaller, jf. § 8 skal hvert år inden den 1. april indsende følgende til Miljøstyrelsen: 1) en skriftlig erklæring om at betingelserne i § 9 og § 10 er overholdt, 2) en årsrapport som viser, hvorledes betingelserne i § 9 og § 10 er overholdt, og 3) angivelse af eventuelle ændringer med hensyn til det i § 10, nr. 2, beskrevne lagerstyrings- og registreringssystem. Stk. 2. Producenter skal opbevare den tekniske dokumentation for de oplysninger, som er nævnt i stk. 1, i 4 år efter indberetningen."
    },
    {
      "provision_ref": "12",
      "section": "12",
      "content": "§ 12. Enhver, der markedsfører en tom emballage eller et emballeret produkt, skal på Miljøstyrelsens anmodning fremlægge dokumentation for, at emballagen opfylder kravene i § 4."
    },
    {
      "provision_ref": "13",
      "section": "13",
      "content": "§ 13. Enhver producent eller importør af emballage skal være i besiddelse af de i bilag 3 nævnte oplysninger. Stk. 2. Dokumentation for, at koncentrationen af henholdsvis bly, cadmium, kviksølv og hexavalent chrom i emballage eller emballagekomponenter ikke overskrider de fastsatte grænseværdier, jf. bilag 3, skal fremlægges på Miljøstyrelsens anmodning. Stk. 3. Oplysningerne i bilag 3 skal opbevares i 5 år."
    },
    {
      "provision_ref": "14",
      "section": "14",
      "content": "§ 14. Enhver, der udbyder, distribuerer, indfører eller forhandler en emballage, kan pålægges at medvirke til, at dokumentation fremskaffes hos den, som dokumentationsforpligtelsen efter § 12 og § 13 påhviler."
    },
    {
      "provision_ref": "15",
      "section": "15",
      "content": "§ 15. Miljøstyrelsen kan bestemme, at undersøgelser efter § 15, skal foretages af et laboratorium, der er akkrediteret af Den Danske Akkrediterings- og Metrologifond eller af et tilsvarende akkrediteringsorgan, som er medunderskriver af EA’s multilaterale aftale om gensidig anerkendelse."
    },
    {
      "provision_ref": "16",
      "section": "16",
      "content": "§ 16. Emballage, som markedsføres her i landet, kan påføres en mærkning om emballagematerialernes art. Såfremt der mærkes, skal forkortelser og talkoder, som er angivet bilag 4, anvendes. Mærkningen skal ske på selve emballagen eller på en etiket, der anbringes på emballagen. Mærkningen skal være umiddelbart synlig og let læselig. Mærkningen skal desuden have en passende varighed og holdbarhed, også efter emballagens åbning."
    },
    {
      "provision_ref": "17",
      "section": "17",
      "content": "§ 17. Enhver producent, eksportør eller importør af henholdsvis tomme emballager og emballager, der bæres af et produkt (fyldte emballager), skal på Miljøstyrelsens anmodning fremlægge oplysninger om: 1) antallet af produktenheder, 2) materialer og stoffer anvendt i alle emballagekomponenter, og 3) vægten af de enkelte materialer anvendt til emballering pr. produktenhed. Stk. 2. Enhver, der bringer en genbrugelig emballage i cirkulation, skal på Miljøstyrelsens anmodning afgive oplysning om 1) antal enheder, der bringes i cirkulation, 2) materialer og stoffer anvendt i alle emballagekomponenter, 3) vægten af de enkelte materialer anvendt til emballering pr. produktenhed, og 4) emballageprodukttype. Stk. 3. Oplysningerne nævnt i stk. 1 og 2 skal opbevares i 5 år."
    },
    {
      "provision_ref": "18",
      "section": "18",
      "content": "§ 18. Miljøstyrelsen fører tilsyn med, at bestemmelserne i denne bekendtgørelse overholdes."
    },
    {
      "provision_ref": "19",
      "section": "19",
      "content": "§ 19. Afgørelser truffet af Miljøstyrelsen i henhold til denne bekendtgørelse kan ikke påklages til anden administrativ myndighed."
    },
    {
      "provision_ref": "20",
      "section": "20",
      "content": "§ 20. Medmindre højere straf er forskyldt efter den øvrige lovgivning, straffes med bøde den, der: 1) markedsfører emballage i strid med § 4, 2) markedsfører emballage i strid med § 5, stk. 1, 3) markedsfører emballager i strid med § 6, 4) undlader at foranledige prøvetagning, jf. § 7, stk. 1, 5) undlader at forelægge rapport for Miljøstyrelsen, jf. § 7, stk. 2, 6) undlader at afgive oplysninger, jf. § 7, stk. 3, 7) fremstiller eller reparerer plastkasser og plastpaller i strid med § 9, 8) anvender plastkasser og plastpaller i strid med § 10, 9) undlader at indsende oplysninger, jf. § 11, 10) undlader at fremlægge dokumentation på Miljøstyrelsens anmodning, jf. § 12, 11) undlader at være i besiddelse af oplysninger, jf. § 13, 12) undlader at fremskaffe dokumentation, jf. § 14, 13) undlader at mærke emballage i overensstemmelse med § 16, 14) undlader at fremlægge oplysninger på Miljøstyrelsens anmodning, jf. § 17. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er: 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "21",
      "section": "21",
      "content": "§ 21. Bekendtgørelsen træder i kraft den 12. maj 2010. Stk. 2. Bekendtgørelse nr. 477 af 28. maj 2006 om visse krav til emballager ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Denne bekendtgørelse fastsætter bestemmelser om væsentlige krav til emballagers fremstilling, sammensætning og mulighed for nyttiggørelse samt grænseværdier for emballagers tungmetalindhold. Bekendtgørelsen fastsætter desuden krav til håndtering af affald fra plastkasser og plastpaller med tungmetalindhold over 100 ppm.",
      "valid_from": "2010-05-05",
      "valid_to": null
    },
    {
      "provision_ref": "2",
      "section": "2",
      "content": "§ 2. Bekendtgørelsens bestemmelser finder anvendelse på al emballage, herunder emballage der bæres af produkter (fyldte emballager). Undtaget fra bekendtgørelsens anvendelsesområde er vej-, jernbane-, skibs-, og luftfragtcontainere. Stk. 2. Denne bekendtgørelse indskrænker ikke øvrige krav til emballage, herunder kravene til sikkerhed, beskyttelse af sundhed og hygiejne i forbindelse med de emballerede produkter, og krav til emballage til transport af farligt gods. Stk. 3. Kravene til emballagefremstilling m.v. i denne bekendtgørelse gælder ikke for emballage, som er fremstillet før den 31. december 1994 og markedsført før den 31. december 1999.",
      "valid_from": "2010-05-05",
      "valid_to": null
    },
    {
      "provision_ref": "3",
      "section": "3",
      "content": "§ 3. I denne bekendtgørelse forstås ved: 1) Bortskaffelse: De former og metoder som er anført i bilag 6A til bekendtgørelse om affald. 2) Emballage: Alle produkter af en hvilken som helst art og materiale, som anvendes til pakning, beskyttelse, håndtering, levering fra producenten til brugeren eller forbrugeren og præsentation af varer, det være sig råvarer eller forarbejdede varer. Alle engangsartikler, der anvendes til samme formål, skal tilsvarende betragtes som emballage. I bilag 1 er der fastsat yderligere kriterier, som skal anvendes til klassificering af produkter som emballage. Emballage omfatter kun: a) Salgsemballage eller primæremballage, dvs. emballage, der er udformet på en sådan måde, at den på salgsstedet udgør en salgsenhed for den endelige bruger eller forbruger. b) Multipak eller sekundær emballage, dvs. emballage udformet på en sådan måde, at den på salgsstedet udgør en samling af et vist antal salgsenheder, uanset om den sælges sådan til den endelige bruger eller forbruger, eller om den kun bruges til at fylde hylderne på salgsstedet; den kan fjernes fra varen, uden at dette ændrer varens egenskaber. c) Transportemballage eller tertiær emballage, dvs. emballage udformet på en sådan måde, at håndtering og transport af et antal salgsenheder eller multipak emballager gøres lettere, så skader forårsaget af fysisk håndtering eller transport kan undgås. Transportemballage omfatter ikke vej-, jernbane-, skibs- og luftfragtcontainere. 3) Emballageaffald: Enhver emballage eller ethvert emballagemateriale, der er omfattet af definitionen på affald i affaldsbekendtgørelsens § 3, stk. 1, nr. 1, bortset fra spildprodukter fra produktionen. 4) Energiudnyttelse: Anvendelse af brændbart emballageaffald til energifremstilling ved direkte forbrænding sammen med eller uden andet affald, men med anvendelse af varmen. 5) Forebyggelse af emballageaffald: Reduktion, navnlig gennem udvikling af renere produkter og teknologier, af mængden og miljøskadeligheden a) af emballage og stoffer i emballage og emballageaffald, eller b) af emballage og emballageaffald på produktions-, markedsførings-, distributions-, anvendelses- og bortskaffelsesstadiet. 6) Forsætlig tilsætning: Bevidst anvendelse af de regulerede tungmetaller som bestanddel i en emballage eller emballagekomponent med det formål at give det endelige produkt en bestemt egenskab, et bestemt udseende eller en bestemt kvalitet. Det betragtes ikke som forsætlig tilsætning, når genanvendte materialer anvendes som råvare til fremstilling af nye emballagematerialer, selv om en del af de genanvendte materialer kan indeholde de regulerede metaller. 7) Frivillig aftale: En formel aftale mellem medlemsstatens kompetente myndigheder og de berørte erhvervssektorer. Aftalen skal stå åben for alle de parter, der ønsker at underkaste sig aftalens betingelser med henblik på at få gennemført de fastsatte mål. 8) Genanvendelse: De former og metoder, som er anført i bilag 6B i bekendtgørelse om affald, bortset fra de former og metoder, som er anført i R 1, R 12 og R 13 i bilag 6B i samme bekendtgørelse. 9) Genbrug: Enhver handling, hvor emballage, som er udformet med henblik på i sin levetid at kunne genbruges mindst et bestemt antal gange, genpåfyldes eller genbruges til samme formål, som den er udformet til, med eller uden støtte af hjælpeprodukter, som findes på markedet, og som muliggør genpåfyldning af emballagen. Genbrugt emballage bliver til emballageaffald, når det ikke længere kan genbruges. 10) Komposit: Emballage, som er fremstillet af forskellige materialer, der ikke kan adskilles ved håndkraft. 11) Kontrolleret og lukket emballagekredsløb: Et kredsløb, i hvilket emballagerne genbruges og distribueres under et kontrolleret og lukket system, hvori de udtjente emballager skal anvendes som råmaterialer ved fremstilling af nye emballager, som kun må anvendes i det pågældende system. Tilsætningen af råmaterialer udefra må kun udgøre det teknisk mulige minimum. 12) Nyttiggørelse: De former og metoder, som er anført i bilag 6B i bekendtgørelse om affald. 13) Organisk genanvendelse: Aerob behandling (kompostering) eller anaerob behandling (biogasudvinding) via mikroorganismer og under kontrollede former af emballageaffaldets bionedbrydelige dele, hvorved der produceres stabiliserede organiske jordforbedringsmidler eller metan. Nedgravning af affaldet betragtes ikke som organisk genanvendelse. 14) Returandel: Procentdelen af emballager, som efter brug returneres til fabrikanten, emballeringsstedet eller en bemyndiget repræsentant. 15) Økonomiske beslutningstagere: I forbindelse med emballage: leverandører af emballagematerialer, emballageproducenter og -omdannelsesvirksomheder, påfyldningsvirksomheder og emballagebrugere, -importører, -forhandlere og -distributører, offentlige myndigheder og offentligretlige organisationer.",
      "valid_from": "2010-05-05",
      "valid_to": null
    },
    {
      "provision_ref": "4",
      "section": "4",
      "content": "§ 4. Emballage må kun markedsføres her i landet, hvis det opfylder de væsentlige krav fastsat i bilag 2. Når en emballage er fremstillet i overensstemmelse med de harmoniserede standarder, som har været offentliggjort i Den Europæiske Unions Tidende, formodes det, at emballagen opfylder de væsentlige krav i bilag 2.",
      "valid_from": "2010-05-05",
      "valid_to": null
    },
    {
      "provision_ref": "5",
      "section": "5",
      "content": "§ 5. Emballage og emballagekomponenter må kun markedsføres her i landet, såfremt summen af koncentrationerne af bly, cadmium, kviksølv og hexavalent chrom ikke overskrider 100 ppm på vægtbasis, jf. dog stk. 2, § 6 og § 8. Stk. 2. Bestemmelsen finder ikke anvendelse for emballager, der udelukkende er fremstillet af blykrystalglas, som er defineret i bekendtgørelse nr. 122 af 6. marts 1973 om krystalglasvarer.",
      "valid_from": "2010-05-05",
      "valid_to": null
    },
    {
      "provision_ref": "6",
      "section": "6",
      "content": "§ 6. Glasemballage kan uanset § 5, stk. 1, markedsføres, såfremt: 1) summen af koncentrationerne af bly, cadmium, kviksølv og hexavalent chrom ikke overskrider 250 ppm på vægtbasis, 2) der ikke under fremstillingsprocessen er sket forsætlig tilsætning af bly, cadmium, kviksølv eller hexavalent chrom, men overskridelsen af grænseværdien i § 5, stk. 1, alene skyldes tilsætning af genanvendte materialer, og 3) det dokumenteres, at § 7 overholdes.",
      "valid_from": "2010-05-05",
      "valid_to": null
    },
    {
      "provision_ref": "7",
      "section": "7",
      "content": "§ 7. Producenten af glasemballage, jf. § 6, skal månedligt foranledige en prøvetagning af hver enkelt glasovn og analyse af koncentrationen af summen af de regulerede tungmetaller. Prøverne skal være repræsentative for normal og regelmæssig produktionsaktivitet. Stk. 2. Hvis den månedlige prøvetagning for hver enkelt glasovn over en sammenhængende periode på tolv måneder viser gennemsnitlige koncentrationer af summen af de regulerede tungmetaller, der overskrider 200 ppm på vægtbasis, skal producenten forelægge Miljøstyrelsen en rapport, jf. stk. 3. Stk. 3. Rapporten nævnt i stk. 2 skal indeholde følgende oplysninger: 1) Måleværdier. 2) Beskrivelse af anvendte målemetoder. 3) Mistænkte kilder for de regulerede tungmetaller. 4) Detaljeret beskrivelse af de foranstaltninger, der er truffet for at mindske koncentrationsniveauerne for de regulerede tungmetaller.",
      "valid_from": "2010-05-05",
      "valid_to": null
    },
    {
      "provision_ref": "8",
      "section": "8",
      "content": "§ 8. Plastkasser og plastpaller kan uanset § 5, stk. 1, markedsføres, hvis betingelserne for fremstilling og reparation i § 9, betingelserne for anvendelse i § 10, og dokumentationskravene i § 11 er opfyldt.",
      "valid_from": "2010-05-05",
      "valid_to": null
    },
    {
      "provision_ref": "9",
      "section": "9",
      "content": "§ 9. For fremstilling og reparation af plastkasser og plastpaller gælder følgende betingelser, jf. § 8: 1) De skal være fremstillet eller repareret som led i et kontrolleret og lukket emballagekredsløb, hvor tilsætning af råmateriale, der kommer udefra, udgør et teknisk minimum, dog højst 20 vægtprocent. 2) Der er ikke under fremstillings- eller reparationsprocessen sket forsætlig tilsætning af bly, cadmium, kviksølv eller hexavalent chrom, men overskridelsen af grænseværdien i § 5, stk. 1, skyldes alene tilsætning af genanvendte materialer.",
      "valid_from": "2010-05-05",
      "valid_to": null
    },
    {
      "provision_ref": "10",
      "section": "10",
      "content": "§ 10. For anvendelsen af plastkasser og plastpaller gælder følgende betingelser: 1) Nye plastkasser og plastpaller, der indeholder bly, cadmium, kviksølv eller hexavalent chrom, skal forsynes med varig og synlig mærkning herom. 2) Returandelen må ikke på noget tidspunkt ligge under 90 %, regnet i forhold til plastkassernes eller plastpallernes levetid. 3) Der skal etableres et lagerstyrings- og registreringssystem, som kan dokumentere: a) returandelen, jf. nr. 2, b) antallet af emballager, som tages i brug i og som kasseres fra emballagekredsløbet, og c) at betingelserne i nr. 1 og 4 samt § 9 overholdes. 4) Emballager, der ikke kan genbruges, skal: a) genanvendes i overensstemmelse med § 9, stk. 1, hvor genanvendelsesmaterialet består af plastkasser eller plastpaller fra samme emballagekredsløb, eller b) forbrændes på anlæg godkendt til forbrænding af affald.",
      "valid_from": "2010-05-05",
      "valid_to": null
    },
    {
      "provision_ref": "11",
      "section": "11",
      "content": "§ 11. Producenter af plastkasser og plastpaller, jf. § 8 skal hvert år inden den 1. april indsende følgende til Miljøstyrelsen: 1) en skriftlig erklæring om at betingelserne i § 9 og § 10 er overholdt, 2) en årsrapport som viser, hvorledes betingelserne i § 9 og § 10 er overholdt, og 3) angivelse af eventuelle ændringer med hensyn til det i § 10, nr. 2, beskrevne lagerstyrings- og registreringssystem. Stk. 2. Producenter skal opbevare den tekniske dokumentation for de oplysninger, som er nævnt i stk. 1, i 4 år efter indberetningen.",
      "valid_from": "2010-05-05",
      "valid_to": null
    },
    {
      "provision_ref": "12",
      "section": "12",
      "content": "§ 12. Enhver, der markedsfører en tom emballage eller et emballeret produkt, skal på Miljøstyrelsens anmodning fremlægge dokumentation for, at emballagen opfylder kravene i § 4.",
      "valid_from": "2010-05-05",
      "valid_to": null
    },
    {
      "provision_ref": "13",
      "section": "13",
      "content": "§ 13. Enhver producent eller importør af emballage skal være i besiddelse af de i bilag 3 nævnte oplysninger. Stk. 2. Dokumentation for, at koncentrationen af henholdsvis bly, cadmium, kviksølv og hexavalent chrom i emballage eller emballagekomponenter ikke overskrider de fastsatte grænseværdier, jf. bilag 3, skal fremlægges på Miljøstyrelsens anmodning. Stk. 3. Oplysningerne i bilag 3 skal opbevares i 5 år.",
      "valid_from": "2010-05-05",
      "valid_to": null
    },
    {
      "provision_ref": "14",
      "section": "14",
      "content": "§ 14. Enhver, der udbyder, distribuerer, indfører eller forhandler en emballage, kan pålægges at medvirke til, at dokumentation fremskaffes hos den, som dokumentationsforpligtelsen efter § 12 og § 13 påhviler.",
      "valid_from": "2010-05-05",
      "valid_to": null
    },
    {
      "provision_ref": "15",
      "section": "15",
      "content": "§ 15. Miljøstyrelsen kan bestemme, at undersøgelser efter § 15, skal foretages af et laboratorium, der er akkrediteret af Den Danske Akkrediterings- og Metrologifond eller af et tilsvarende akkrediteringsorgan, som er medunderskriver af EA’s multilaterale aftale om gensidig anerkendelse.",
      "valid_from": "2010-05-05",
      "valid_to": null
    },
    {
      "provision_ref": "16",
      "section": "16",
      "content": "§ 16. Emballage, som markedsføres her i landet, kan påføres en mærkning om emballagematerialernes art. Såfremt der mærkes, skal forkortelser og talkoder, som er angivet bilag 4, anvendes. Mærkningen skal ske på selve emballagen eller på en etiket, der anbringes på emballagen. Mærkningen skal være umiddelbart synlig og let læselig. Mærkningen skal desuden have en passende varighed og holdbarhed, også efter emballagens åbning.",
      "valid_from": "2010-05-05",
      "valid_to": null
    },
    {
      "provision_ref": "17",
      "section": "17",
      "content": "§ 17. Enhver producent, eksportør eller importør af henholdsvis tomme emballager og emballager, der bæres af et produkt (fyldte emballager), skal på Miljøstyrelsens anmodning fremlægge oplysninger om: 1) antallet af produktenheder, 2) materialer og stoffer anvendt i alle emballagekomponenter, og 3) vægten af de enkelte materialer anvendt til emballering pr. produktenhed. Stk. 2. Enhver, der bringer en genbrugelig emballage i cirkulation, skal på Miljøstyrelsens anmodning afgive oplysning om 1) antal enheder, der bringes i cirkulation, 2) materialer og stoffer anvendt i alle emballagekomponenter, 3) vægten af de enkelte materialer anvendt til emballering pr. produktenhed, og 4) emballageprodukttype. Stk. 3. Oplysningerne nævnt i stk. 1 og 2 skal opbevares i 5 år.",
      "valid_from": "2010-05-05",
      "valid_to": null
    },
    {
      "provision_ref": "18",
      "section": "18",
      "content": "§ 18. Miljøstyrelsen fører tilsyn med, at bestemmelserne i denne bekendtgørelse overholdes.",
      "valid_from": "2010-05-05",
      "valid_to": null
    },
    {
      "provision_ref": "19",
      "section": "19",
      "content": "§ 19. Afgørelser truffet af Miljøstyrelsen i henhold til denne bekendtgørelse kan ikke påklages til anden administrativ myndighed.",
      "valid_from": "2010-05-05",
      "valid_to": null
    },
    {
      "provision_ref": "20",
      "section": "20",
      "content": "§ 20. Medmindre højere straf er forskyldt efter den øvrige lovgivning, straffes med bøde den, der: 1) markedsfører emballage i strid med § 4, 2) markedsfører emballage i strid med § 5, stk. 1, 3) markedsfører emballager i strid med § 6, 4) undlader at foranledige prøvetagning, jf. § 7, stk. 1, 5) undlader at forelægge rapport for Miljøstyrelsen, jf. § 7, stk. 2, 6) undlader at afgive oplysninger, jf. § 7, stk. 3, 7) fremstiller eller reparerer plastkasser og plastpaller i strid med § 9, 8) anvender plastkasser og plastpaller i strid med § 10, 9) undlader at indsende oplysninger, jf. § 11, 10) undlader at fremlægge dokumentation på Miljøstyrelsens anmodning, jf. § 12, 11) undlader at være i besiddelse af oplysninger, jf. § 13, 12) undlader at fremskaffe dokumentation, jf. § 14, 13) undlader at mærke emballage i overensstemmelse med § 16, 14) undlader at fremlægge oplysninger på Miljøstyrelsens anmodning, jf. § 17. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er: 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-05-05",
      "valid_to": null
    },
    {
      "provision_ref": "21",
      "section": "21",
      "content": "§ 21. Bekendtgørelsen træder i kraft den 12. maj 2010. Stk. 2. Bekendtgørelse nr. 477 af 28. maj 2006 om visse krav til emballager ophæves.",
      "valid_from": "2010-05-05",
      "valid_to": null
    }
  ],
  "definitions": []
}
