{
  "id": "2010:832",
  "type": "statute",
  "title": "Bekendtgørelse om opgørelse og afregning af tilskud og bidrag til regionerne for 2011",
  "short_name": "BEK H#LOKDOK04",
  "status": "in_force",
  "issued_date": "2010-06-24",
  "url": "https://www.retsinformation.dk/eli/lta/2010/832/xml",
  "description": "Retsinformation source. DocumentId=AI003617; AccessionNumber=B20100083205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. De samlede regionale nettodrifts- og anlægsudgifter, der indgår ved beregning af regionernes udgiftsbehov for 2011, udgør for sundhedsområdet 100.131,2 mio. kr. og for de regionale udviklingsopgaver 2.850,9 mio. kr."
    },
    {
      "provision_ref": "2",
      "section": "2",
      "content": "§ 2. Ved opgørelsen af det aldersbestemte udgiftsbehov på sundhedsområdet indgår et skøn over antallet af indbyggere med bopæl i regionen pr. 1. januar 2011 afgrænset i de aldersgrupper der fremgår af bilag 1, jf. § 4, stk. 4, i lov om regionernes finansiering. Skønnet opgøres på grundlag af en af Danmarks Statistik udarbejdet prognose over udviklingen i indbyggertallet. Stk. 2. En regions samlede aldersbestemte udgiftsbehov opgøres som summen af antal indbyggere i regionen i de enkelte aldersgrupper ganget med det beregnede enhedsbeløb for hver aldersgruppe, jf. bilag 1. Stk. 3. Enhedsbeløbene bestemmes ud fra de samlede nettodrifts- og anlægsudgifter for 2011, jf. § 1, og den gennemsnitlige fordeling af de regionale sundhedsudgifter i de enkelte aldersgrupper divideret med det skønnede indbyggertal pr. 1. januar 2011 i hver aldersgruppe, jf. stk. 1. Stk. 4. Vægtningen af de enkelte aldersgrupper bestemmes ud fra de budgetterede nettodriftsudgifter for regionerne for 2010 og følgende statistik for fordelingen af sundhedsudgifter på alder med en vægtfordeling, der fremgår af bilag 2: 1) Aldersfordelt sygehusforbrug i 2009 på det somatiske og psykiatriske område, der opgøres af Indenrigs- og Sundhedsministeriet. 2) Aldersfordelt sygesikringsudgift i 2009 ekskl. medicin, der opgøres af Indenrigs- og Sundhedsministeriet. 3) Aldersfordelt sygesikringsudgift i 2009 vedrørende medicin, der opgøres af Indenrigs- og Sundhedsministeriet. 4) Indbyggertallet i de enkelte aldersgrupper pr. 1. januar 2009, der opgøres af Danmarks Statistik."
    },
    {
      "provision_ref": "3",
      "section": "3",
      "content": "§ 3. Ved opgørelse af det socioøkonomiske udgiftsbehov på sundhedsområdet indgår følgende kriterier: 1) Antallet af børn af enlige forsørgere opgøres på grundlag af en af Danmarks Statistik foretaget opgørelse over antallet af udbetalte ordinære børnetilskud til enlige forsørgere af børn under 16 år pr. 4. kvartal i året før beregningsåret. 2) Antallet af enlige i aldersgruppen 65 år og derover som opgjort af Danmarks Statistik pr. 1. januar i beregningsåret. Enlige defineres som ugift, skilt, enke/enkemand, ophævet partnerskab og længstlevende af to partnere. 3) Antallet af personer i udlejningsboliger opgøres på grundlag af en af Danmarks Statistik foretaget boligopgørelse pr. 1. januar i året før beregningsåret. I opgørelsen indgår egentlige beboelseslejligheder samt enkeltværelser, der bliver beboet af personer, som ikke ejer boligen. 4) Antallet af familier på overførselsindkomst opgøres af Danmarks Statistik som antallet af familier, hvor mere end 50 pct. af bruttoindkomsten kommer fra sociale ydelser. Sociale ydelser afgrænses til kontanthjælp, arbejdsløshedsdagpenge (eks. feriepenge), sygedagpenge B-indkomst og sygedagpenge A-indkomst udbetalt af kommunen. Familier opgøres efter E-familie-begrebet. Bopæl og familiestatus er opgjort pr. 1. januar 2009. Indkomst er opgjort for 2008. 5) Beregnet antal tabte leveår opgjort i forhold til den region, der har den højeste middellevetid, opgøres på grundlag af data fra Danmarks Statistik. Kriteriet er opgjort som antallet af tabte leveår i forhold til den region, som over en tiårig periode har haft den højeste middellevetid hos indbyggerne. Antallet af tabte leveår for en given region opgøres som middellevetiden i den region med den højeste middellevetid fratrukket middellevetiden i den pågældende region ganget med antallet af indbyggere i regionen. Forskellen i middellevetider mellem regionerne opgøres med to decimaler. Middellevetiden er beregnet som den forventede gennemsnitlige levetid for en 0-årig i regionen, beregnet ud fra de aldersbetingede dødshyppigheder. 6) Antallet af diagnosticerede psykiatriske patienter, der i en periode på 10 år har været i kontakt med det psykiatriske sygehusvæsen, opgøres på grundlag af data fra Sundhedsstyrelsen. Kriteriet omfatter personer, der i perioden 2000-2009 har været i kontakt med det psykiatriske sygehusvæsen. Dette er defineret ved diagnosekoderne F00-29. 7) Antallet af diagnosticerede psykiatriske patienter med diagnosen skizofreni, der i en periode på 10 år har været i kontakt med det psykiatriske sygehusvæsen, opgøres på grundlag af data fra Sundhedsstyrelsen. Kriteriet omfatter personer, der i perioden 2000-2009 har været i kontakt med det psykiatriske sygehusvæsen. Dette er defineret ved diagnosekoderne F20-29. 8) Antallet af indbyggere på øer uden fast forbindelse opgøres på grundlag af en opgørelse fra Danmarks Statistik over antallet af indbyggere på øer pr. 1. januar i beregningsåret. 9) Gennemsnitlig rejsetid til 18.000 indbyggere ganget med antallet af indbyggere foretages på grundlag af en beregning foretaget i 2009 af Skov & Landskab, Københavns Universitet. Beregningerne af rejsetider bygger på Danmarks Statistiks opgørelse af natbefolkningen på 100x100 m kvadratnetceller. Befolkningstallene er påfølgende aggregeret til knudepunkter i det anvendte vejnet (VejnetDK). Den gennemsnitlige rejsetid for en borger i en region opgøres som borgerens rejsetid til de målt i tid 18.000 nærmeste medborgere i og uden for regionen. Rejsetiderne opgøres ved at gange den gennemsnitlige rejsetid til et område med 18.000 medborgere med regionens indbyggertal pr. 1. januar i beregningsåret. Rejsetiden er opgjort som kørsel i bil, hvor det antages, at hastigheden følger hastighedsbegrænsningerne. Ved færgeovergang anvendes en sejltid."
    },
    {
      "provision_ref": "4",
      "section": "4",
      "content": "§ 4. Ved opgørelse af det strukturelt betingede udgiftsbehov for de regionale udviklingsopgaver indgår følgende kriterier: 1) Antal indbyggere uden for bymæssig bebyggelse eller i byer med op til 1.000 indbyggere som opgjort af Danmarks Statistik pr. 1. januar i beregningsåret. 2) Gennemsnitlig rejsetid til 18.000 indbyggere ganget med antallet af indbyggere opgøres efter § 3, nr. 9. 3) Antal ledige 20-59-årige opgjort af Danmarks Statistik som antal 20-59 årige i arbejdsstyrken, der er berørt af ledighed i året før beregningsåret. 4) Antal personer i arbejdsstyrken uden videregående uddannelse opgjort af Danmarks Statistik. Populationen opgøres pr. 1. januar året før beregningsåret med arbejdsmarkedstilknytning ultimo november to år før beregningsåret og uddannelsesoplysninger pr. 1. oktober to år før beregningsåret. 5) Antal 20-59-årige lønmodtagere med forudsatte færdigheder på grundniveau opgjort af Danmarks Statistik. Populationen opgøres pr. 1. januar året før beregningsåret med arbejdsmarkedstilknytning to år før beregningsåret. 6) Antal biler pr. kilometer vej opgøres ud fra Danmarks Statistiks opgørelse af antallet af biler i de enkelte kommuner pr. 1. januar i beregningsåret og en opgørelse fra Vejdirektoratet over vejlængderne opgjort pr. 1. januar i beregningsåret. 7) Antal personer med mere end 12 kilometer mellem arbejdssted og bopæl eller med arbejdssted i en anden kommune end bopælskommunen er opgjort af Danmarks Statistik. Opgørelsen er baseret på oplysninger om arbejdssted ultimo november tre år før beregningsåret og bopæl pr. 1. januar to år før beregningsåret. 8) Antal kilometer privatbanespor pr. 1. januar i beregningsåret opgøres på grundlag af en opgørelse foretaget af Transportministeriet."
    },
    {
      "provision_ref": "5",
      "section": "5",
      "content": "§ 5. For de kommuner, der deles mellem to regioner som led i kommunalreformen, foretages der en opdeling af kriterierne efter §§ 3 og 4, hvor det er nødvendigt på basis af en af Danmarks Statistik opgjort nøgle mellem gamle og nye kommuner baseret på folketal pr. 1. januar 2007."
    },
    {
      "provision_ref": "6",
      "section": "6",
      "content": "§ 6. En kommunes grundbidrag og udviklingsbidrag, jf. §§ 6 og 7 i lov om regionernes finansiering, opgøres på grundlag af det indbyggertal for kommunen, der indgår i Indenrigs- og Sundhedsministeriets udmelding af tilskud og udligning til kommunerne pr. 1. juli i året før tilskudsåret. Stk. 2. Udgangspunktet for fastsættelsen af grundbidrag for 2011 er et skøn over den regionale pris- og lønudvikling fra 2010-2011 på 0,8 pct. inkl. medicin Stk. 3. Udgangspunktet for fastsættelsen af udviklingsbidrag for 2011 er et skøn over den regionale pris- og lønudvikling fra 2010-2011 på 0,8 pct. Stk. 4. Indenrigs- og Sundhedsministeriet indhenter umiddelbart efter regionernes vedtagelse af budgettet for 2011 oplysninger om de fastsatte grundbidrag og udviklingsbidrag for 2011. Indenrigs- og Sundhedsministeriet foretager afregning af grundbidrag og udviklingsbidrag med kommunerne og regionerne."
    },
    {
      "provision_ref": "7",
      "section": "7",
      "content": "§ 7. Af statens tilskud til Region Hovedstaden til finansiering af udviklingsopgaver udbetales i 2011 2,3 pct. af tilskuddet til Bornholms Kommune, jf. § 7, stk. 4, i lov om regionernes finansiering. Stk. 2. Bornholms Kommunes udviklingsbidrag pr. indbygger til Region Hovedstaden reduceres for 2011 med 90 pct., jf. § 7, stk. 4, i lov om regionernes finansiering."
    },
    {
      "provision_ref": "8",
      "section": "8",
      "content": "§ 8. Tilskud og bidrag efter lov om regionernes finansiering opgøres i hele 1.000 kr. og afrundes til et med 12 deleligt beløb."
    },
    {
      "provision_ref": "9",
      "section": "9",
      "content": "§ 9. Tilskud og bidrag efter § 3, stk. 1, § 6, § 7 og § 23 i lov om regionernes finansiering afregnes med 1/12 hver måned i tilskudsåret. Stk. 2. Afregning af midtvejsregulering, jf. § 3, stk. 4, i lov om regionernes finansiering, sker med 1/3 hver måned i månederne oktober, november og december i tilskudsåret."
    },
    {
      "provision_ref": "10",
      "section": "10",
      "content": "§ 10. De fastsatte overgangstilskud og overgangsbidrag for de enkelte regioner, jf. § 23 i lov om regionernes finansiering, for året 2011 fremgår af bilag 3."
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. juli 2010 og har virkning for beregning af tilskud og bidrag fra og med tilskudsåret 2011."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. De samlede regionale nettodrifts- og anlægsudgifter, der indgår ved beregning af regionernes udgiftsbehov for 2011, udgør for sundhedsområdet 100.131,2 mio. kr. og for de regionale udviklingsopgaver 2.850,9 mio. kr.",
      "valid_from": "2010-06-24",
      "valid_to": null
    },
    {
      "provision_ref": "2",
      "section": "2",
      "content": "§ 2. Ved opgørelsen af det aldersbestemte udgiftsbehov på sundhedsområdet indgår et skøn over antallet af indbyggere med bopæl i regionen pr. 1. januar 2011 afgrænset i de aldersgrupper der fremgår af bilag 1, jf. § 4, stk. 4, i lov om regionernes finansiering. Skønnet opgøres på grundlag af en af Danmarks Statistik udarbejdet prognose over udviklingen i indbyggertallet. Stk. 2. En regions samlede aldersbestemte udgiftsbehov opgøres som summen af antal indbyggere i regionen i de enkelte aldersgrupper ganget med det beregnede enhedsbeløb for hver aldersgruppe, jf. bilag 1. Stk. 3. Enhedsbeløbene bestemmes ud fra de samlede nettodrifts- og anlægsudgifter for 2011, jf. § 1, og den gennemsnitlige fordeling af de regionale sundhedsudgifter i de enkelte aldersgrupper divideret med det skønnede indbyggertal pr. 1. januar 2011 i hver aldersgruppe, jf. stk. 1. Stk. 4. Vægtningen af de enkelte aldersgrupper bestemmes ud fra de budgetterede nettodriftsudgifter for regionerne for 2010 og følgende statistik for fordelingen af sundhedsudgifter på alder med en vægtfordeling, der fremgår af bilag 2: 1) Aldersfordelt sygehusforbrug i 2009 på det somatiske og psykiatriske område, der opgøres af Indenrigs- og Sundhedsministeriet. 2) Aldersfordelt sygesikringsudgift i 2009 ekskl. medicin, der opgøres af Indenrigs- og Sundhedsministeriet. 3) Aldersfordelt sygesikringsudgift i 2009 vedrørende medicin, der opgøres af Indenrigs- og Sundhedsministeriet. 4) Indbyggertallet i de enkelte aldersgrupper pr. 1. januar 2009, der opgøres af Danmarks Statistik.",
      "valid_from": "2010-06-24",
      "valid_to": null
    },
    {
      "provision_ref": "3",
      "section": "3",
      "content": "§ 3. Ved opgørelse af det socioøkonomiske udgiftsbehov på sundhedsområdet indgår følgende kriterier: 1) Antallet af børn af enlige forsørgere opgøres på grundlag af en af Danmarks Statistik foretaget opgørelse over antallet af udbetalte ordinære børnetilskud til enlige forsørgere af børn under 16 år pr. 4. kvartal i året før beregningsåret. 2) Antallet af enlige i aldersgruppen 65 år og derover som opgjort af Danmarks Statistik pr. 1. januar i beregningsåret. Enlige defineres som ugift, skilt, enke/enkemand, ophævet partnerskab og længstlevende af to partnere. 3) Antallet af personer i udlejningsboliger opgøres på grundlag af en af Danmarks Statistik foretaget boligopgørelse pr. 1. januar i året før beregningsåret. I opgørelsen indgår egentlige beboelseslejligheder samt enkeltværelser, der bliver beboet af personer, som ikke ejer boligen. 4) Antallet af familier på overførselsindkomst opgøres af Danmarks Statistik som antallet af familier, hvor mere end 50 pct. af bruttoindkomsten kommer fra sociale ydelser. Sociale ydelser afgrænses til kontanthjælp, arbejdsløshedsdagpenge (eks. feriepenge), sygedagpenge B-indkomst og sygedagpenge A-indkomst udbetalt af kommunen. Familier opgøres efter E-familie-begrebet. Bopæl og familiestatus er opgjort pr. 1. januar 2009. Indkomst er opgjort for 2008. 5) Beregnet antal tabte leveår opgjort i forhold til den region, der har den højeste middellevetid, opgøres på grundlag af data fra Danmarks Statistik. Kriteriet er opgjort som antallet af tabte leveår i forhold til den region, som over en tiårig periode har haft den højeste middellevetid hos indbyggerne. Antallet af tabte leveår for en given region opgøres som middellevetiden i den region med den højeste middellevetid fratrukket middellevetiden i den pågældende region ganget med antallet af indbyggere i regionen. Forskellen i middellevetider mellem regionerne opgøres med to decimaler. Middellevetiden er beregnet som den forventede gennemsnitlige levetid for en 0-årig i regionen, beregnet ud fra de aldersbetingede dødshyppigheder. 6) Antallet af diagnosticerede psykiatriske patienter, der i en periode på 10 år har været i kontakt med det psykiatriske sygehusvæsen, opgøres på grundlag af data fra Sundhedsstyrelsen. Kriteriet omfatter personer, der i perioden 2000-2009 har været i kontakt med det psykiatriske sygehusvæsen. Dette er defineret ved diagnosekoderne F00-29. 7) Antallet af diagnosticerede psykiatriske patienter med diagnosen skizofreni, der i en periode på 10 år har været i kontakt med det psykiatriske sygehusvæsen, opgøres på grundlag af data fra Sundhedsstyrelsen. Kriteriet omfatter personer, der i perioden 2000-2009 har været i kontakt med det psykiatriske sygehusvæsen. Dette er defineret ved diagnosekoderne F20-29. 8) Antallet af indbyggere på øer uden fast forbindelse opgøres på grundlag af en opgørelse fra Danmarks Statistik over antallet af indbyggere på øer pr. 1. januar i beregningsåret. 9) Gennemsnitlig rejsetid til 18.000 indbyggere ganget med antallet af indbyggere foretages på grundlag af en beregning foretaget i 2009 af Skov & Landskab, Københavns Universitet. Beregningerne af rejsetider bygger på Danmarks Statistiks opgørelse af natbefolkningen på 100x100 m kvadratnetceller. Befolkningstallene er påfølgende aggregeret til knudepunkter i det anvendte vejnet (VejnetDK). Den gennemsnitlige rejsetid for en borger i en region opgøres som borgerens rejsetid til de målt i tid 18.000 nærmeste medborgere i og uden for regionen. Rejsetiderne opgøres ved at gange den gennemsnitlige rejsetid til et område med 18.000 medborgere med regionens indbyggertal pr. 1. januar i beregningsåret. Rejsetiden er opgjort som kørsel i bil, hvor det antages, at hastigheden følger hastighedsbegrænsningerne. Ved færgeovergang anvendes en sejltid.",
      "valid_from": "2010-06-24",
      "valid_to": null
    },
    {
      "provision_ref": "4",
      "section": "4",
      "content": "§ 4. Ved opgørelse af det strukturelt betingede udgiftsbehov for de regionale udviklingsopgaver indgår følgende kriterier: 1) Antal indbyggere uden for bymæssig bebyggelse eller i byer med op til 1.000 indbyggere som opgjort af Danmarks Statistik pr. 1. januar i beregningsåret. 2) Gennemsnitlig rejsetid til 18.000 indbyggere ganget med antallet af indbyggere opgøres efter § 3, nr. 9. 3) Antal ledige 20-59-årige opgjort af Danmarks Statistik som antal 20-59 årige i arbejdsstyrken, der er berørt af ledighed i året før beregningsåret. 4) Antal personer i arbejdsstyrken uden videregående uddannelse opgjort af Danmarks Statistik. Populationen opgøres pr. 1. januar året før beregningsåret med arbejdsmarkedstilknytning ultimo november to år før beregningsåret og uddannelsesoplysninger pr. 1. oktober to år før beregningsåret. 5) Antal 20-59-årige lønmodtagere med forudsatte færdigheder på grundniveau opgjort af Danmarks Statistik. Populationen opgøres pr. 1. januar året før beregningsåret med arbejdsmarkedstilknytning to år før beregningsåret. 6) Antal biler pr. kilometer vej opgøres ud fra Danmarks Statistiks opgørelse af antallet af biler i de enkelte kommuner pr. 1. januar i beregningsåret og en opgørelse fra Vejdirektoratet over vejlængderne opgjort pr. 1. januar i beregningsåret. 7) Antal personer med mere end 12 kilometer mellem arbejdssted og bopæl eller med arbejdssted i en anden kommune end bopælskommunen er opgjort af Danmarks Statistik. Opgørelsen er baseret på oplysninger om arbejdssted ultimo november tre år før beregningsåret og bopæl pr. 1. januar to år før beregningsåret. 8) Antal kilometer privatbanespor pr. 1. januar i beregningsåret opgøres på grundlag af en opgørelse foretaget af Transportministeriet.",
      "valid_from": "2010-06-24",
      "valid_to": null
    },
    {
      "provision_ref": "5",
      "section": "5",
      "content": "§ 5. For de kommuner, der deles mellem to regioner som led i kommunalreformen, foretages der en opdeling af kriterierne efter §§ 3 og 4, hvor det er nødvendigt på basis af en af Danmarks Statistik opgjort nøgle mellem gamle og nye kommuner baseret på folketal pr. 1. januar 2007.",
      "valid_from": "2010-06-24",
      "valid_to": null
    },
    {
      "provision_ref": "6",
      "section": "6",
      "content": "§ 6. En kommunes grundbidrag og udviklingsbidrag, jf. §§ 6 og 7 i lov om regionernes finansiering, opgøres på grundlag af det indbyggertal for kommunen, der indgår i Indenrigs- og Sundhedsministeriets udmelding af tilskud og udligning til kommunerne pr. 1. juli i året før tilskudsåret. Stk. 2. Udgangspunktet for fastsættelsen af grundbidrag for 2011 er et skøn over den regionale pris- og lønudvikling fra 2010-2011 på 0,8 pct. inkl. medicin Stk. 3. Udgangspunktet for fastsættelsen af udviklingsbidrag for 2011 er et skøn over den regionale pris- og lønudvikling fra 2010-2011 på 0,8 pct. Stk. 4. Indenrigs- og Sundhedsministeriet indhenter umiddelbart efter regionernes vedtagelse af budgettet for 2011 oplysninger om de fastsatte grundbidrag og udviklingsbidrag for 2011. Indenrigs- og Sundhedsministeriet foretager afregning af grundbidrag og udviklingsbidrag med kommunerne og regionerne.",
      "valid_from": "2010-06-24",
      "valid_to": null
    },
    {
      "provision_ref": "7",
      "section": "7",
      "content": "§ 7. Af statens tilskud til Region Hovedstaden til finansiering af udviklingsopgaver udbetales i 2011 2,3 pct. af tilskuddet til Bornholms Kommune, jf. § 7, stk. 4, i lov om regionernes finansiering. Stk. 2. Bornholms Kommunes udviklingsbidrag pr. indbygger til Region Hovedstaden reduceres for 2011 med 90 pct., jf. § 7, stk. 4, i lov om regionernes finansiering.",
      "valid_from": "2010-06-24",
      "valid_to": null
    },
    {
      "provision_ref": "8",
      "section": "8",
      "content": "§ 8. Tilskud og bidrag efter lov om regionernes finansiering opgøres i hele 1.000 kr. og afrundes til et med 12 deleligt beløb.",
      "valid_from": "2010-06-24",
      "valid_to": null
    },
    {
      "provision_ref": "9",
      "section": "9",
      "content": "§ 9. Tilskud og bidrag efter § 3, stk. 1, § 6, § 7 og § 23 i lov om regionernes finansiering afregnes med 1/12 hver måned i tilskudsåret. Stk. 2. Afregning af midtvejsregulering, jf. § 3, stk. 4, i lov om regionernes finansiering, sker med 1/3 hver måned i månederne oktober, november og december i tilskudsåret.",
      "valid_from": "2010-06-24",
      "valid_to": null
    },
    {
      "provision_ref": "10",
      "section": "10",
      "content": "§ 10. De fastsatte overgangstilskud og overgangsbidrag for de enkelte regioner, jf. § 23 i lov om regionernes finansiering, for året 2011 fremgår af bilag 3.",
      "valid_from": "2010-06-24",
      "valid_to": null
    },
    {
      "provision_ref": "11",
      "section": "11",
      "content": "§ 11. Bekendtgørelsen træder i kraft den 1. juli 2010 og har virkning for beregning af tilskud og bidrag fra og med tilskudsåret 2011.",
      "valid_from": "2010-06-24",
      "valid_to": null
    }
  ],
  "definitions": []
}
