{
  "id": "2020:729",
  "type": "statute",
  "title": "Bekendtgørelse om udstedelse af certifikater for levende dyr, fødevarer, foder, animalske biprodukter og afledte produkter, avlsmateriale og fødevarekontaktmaterialer",
  "short_name": "BEK H#LOKDOK04",
  "status": "in_force",
  "issued_date": "2020-05-29",
  "url": "https://www.retsinformation.dk/eli/lta/2020/729/xml",
  "description": "Retsinformation source. DocumentId=CK002488; AccessionNumber=B20200072905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved anvendelsen af denne bekendtgørelse anvendes definitionerne i bekendtgørelse om eksport af fødevarer og fødevarekontaktmaterialer, bekendtgørelse om eksport af foder, animalske biprodukter og afledte produkter, bekendtgørelse om veterinærkontrol ved ind- og udførsel af levende dyr, bekendtgørelse om veterinærkontrol ved udførsel af avlsmateriale og animalske nonfood produkter m.v., samt forordningen om offentlig kontrol med henblik på verifikation af, at foderstof- og fødevarelovgivningen samt dyresundheds- og dyrevelfærdsbestemmelserne overholdes. Stk. 2. Ved erstatningscertifikat forstås: Certifikat, der træder i stedet for det oprindelige certifikat."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Eksportvirksomheden skal kunne fremvise den nødvendige baggrundsdokumentation for certificeringen, som Fødevarestyrelsen anmoder om. Hvis baggrundsdokumentationen ikke fremvises eller er utilstrækkelig til at sikre, at forholdene bag en certifikatudstedelse er i overensstemmelse med lovgivningen, kan certifikatudstedelse afvises af Fødevarestyrelsen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fødevarestyrelsen skal i mindst tre år opbevare en kopi af alle de certifikater, der udstedes."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Et certifikat, der er udstedt af Fødevarestyrelsen, må ikke efter udstedelsen påføres oplysninger af andre. Såfremt Fødevarestyrelsen finder det nødvendigt at påføre supplerende oplysninger efter udstedelsen, sker det efter gældende retningslinjer herfor herunder retningslinjerne for forseglingspåtegnelser. Sådanne rettelser dateres, underskrives og afstemples altid af Fødevarestyrelsen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Eksportvirksomheden eller eksportøren skal fremsende en skriftlig anmodning om udstedelse af erstatningscertifikat til Fødevarestyrelsen, jf. stk. 2 og 3, hvorefter Fødevarestyrelsen vil foretage en konkret vurdering af, hvorvidt der er grundlag for at udstede et erstatningscertifikat. Stk. 2. Anmodningen skal indeholde alle relevante oplysninger, herunder kopi af det udstedte certifikat og oplysninger om årsagen til, at der ønskes udstedt et erstatningscertifikat. Stk. 3. Anmodningen skal være vedlagt nødvendig dokumentation for håndtering og opbevaring af sendingen efter afsendelsen. Stk. 4. Opsplitning af en oprindelig sending med henblik på udstedelse af et erstatningscertifikat for hver delsending kan ske, når eksportvirksomheden eller eksportøren kan fremlægge dokumentation for følgende: 1) Den oprindelige sending er i modtagerlandets kompetente myndigheds varetægt. 2) Modtagerlandets kompetente myndighed har accepteret, a) at sendingen opsplittes, og b) at Fødevarestyrelsen udsteder erstatningscertifikater for hver delsending. Stk. 5. Erstatningscertifikater af INTRA-certifikater vedrørende sendinger af levende dyr og avlsmateriale kan udelukkende udstedes, når mindst ét af følgende vilkår er opfyldt: 1) Konstatering af fejl og mangler, som Fødevarestyrelsen har begået, og hvor Fødevarestyrelsen selv har mulighed for at verificere, at der er begået en fejl. 2) Den kompetente myndighed i bestemmelses- eller transitlandet anmoder Fødevarestyrelsen om at rette fejl eller mangler ved et udstedt certifikat, og hvor Fødevarestyrelsen enten kan verificere, at der er begået en fejl, eller den kompetente myndighed i udlandet kan garantere for de oplysninger, som den ønsker ændret."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Eksportvirksomheder skal foretage egenkontrol med det formål at sikre og dokumentere overholdelse af § 5, stk. 1-4, i denne bekendtgørelse og overholdelse af bekendtgørelse om eksport af fødevarer og fødevarekontaktmaterialer herom samt overholdelse af bekendtgørelse om eksport af foder, animalske biprodukter og afledte produkter, som er nødvendig for certifikatudstedelse. Stk. 2. Egenkontrolprocedurer efter stk. 1 skal være skriftlige."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Med bøde straffes den, der overtræder § 4, 1. pkt., eller § 6. Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Bekendtgørelsen træder i kraft den 1. juli 2020. Stk. 2. Bekendtgørelse nr. 671 af 1. juni 2018 om udstedelse af certifikater for levende dyr, fødevarer, foder, animalske biprodukter og heraf afledte produkter, avlsmateriale og fødevarekontaktmaterialer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ved anvendelsen af denne bekendtgørelse anvendes definitionerne i bekendtgørelse om eksport af fødevarer og fødevarekontaktmaterialer, bekendtgørelse om eksport af foder, animalske biprodukter og afledte produkter, bekendtgørelse om veterinærkontrol ved ind- og udførsel af levende dyr, bekendtgørelse om veterinærkontrol ved udførsel af avlsmateriale og animalske nonfood produkter m.v., samt forordningen om offentlig kontrol med henblik på verifikation af, at foderstof- og fødevarelovgivningen samt dyresundheds- og dyrevelfærdsbestemmelserne overholdes. Stk. 2. Ved erstatningscertifikat forstås: Certifikat, der træder i stedet for det oprindelige certifikat.",
      "valid_from": "2020-05-29",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Eksportvirksomheden skal kunne fremvise den nødvendige baggrundsdokumentation for certificeringen, som Fødevarestyrelsen anmoder om. Hvis baggrundsdokumentationen ikke fremvises eller er utilstrækkelig til at sikre, at forholdene bag en certifikatudstedelse er i overensstemmelse med lovgivningen, kan certifikatudstedelse afvises af Fødevarestyrelsen.",
      "valid_from": "2020-05-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fødevarestyrelsen skal i mindst tre år opbevare en kopi af alle de certifikater, der udstedes.",
      "valid_from": "2020-05-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Et certifikat, der er udstedt af Fødevarestyrelsen, må ikke efter udstedelsen påføres oplysninger af andre. Såfremt Fødevarestyrelsen finder det nødvendigt at påføre supplerende oplysninger efter udstedelsen, sker det efter gældende retningslinjer herfor herunder retningslinjerne for forseglingspåtegnelser. Sådanne rettelser dateres, underskrives og afstemples altid af Fødevarestyrelsen.",
      "valid_from": "2020-05-29",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Eksportvirksomheden eller eksportøren skal fremsende en skriftlig anmodning om udstedelse af erstatningscertifikat til Fødevarestyrelsen, jf. stk. 2 og 3, hvorefter Fødevarestyrelsen vil foretage en konkret vurdering af, hvorvidt der er grundlag for at udstede et erstatningscertifikat. Stk. 2. Anmodningen skal indeholde alle relevante oplysninger, herunder kopi af det udstedte certifikat og oplysninger om årsagen til, at der ønskes udstedt et erstatningscertifikat. Stk. 3. Anmodningen skal være vedlagt nødvendig dokumentation for håndtering og opbevaring af sendingen efter afsendelsen. Stk. 4. Opsplitning af en oprindelig sending med henblik på udstedelse af et erstatningscertifikat for hver delsending kan ske, når eksportvirksomheden eller eksportøren kan fremlægge dokumentation for følgende: 1) Den oprindelige sending er i modtagerlandets kompetente myndigheds varetægt. 2) Modtagerlandets kompetente myndighed har accepteret, a) at sendingen opsplittes, og b) at Fødevarestyrelsen udsteder erstatningscertifikater for hver delsending. Stk. 5. Erstatningscertifikater af INTRA-certifikater vedrørende sendinger af levende dyr og avlsmateriale kan udelukkende udstedes, når mindst ét af følgende vilkår er opfyldt: 1) Konstatering af fejl og mangler, som Fødevarestyrelsen har begået, og hvor Fødevarestyrelsen selv har mulighed for at verificere, at der er begået en fejl. 2) Den kompetente myndighed i bestemmelses- eller transitlandet anmoder Fødevarestyrelsen om at rette fejl eller mangler ved et udstedt certifikat, og hvor Fødevarestyrelsen enten kan verificere, at der er begået en fejl, eller den kompetente myndighed i udlandet kan garantere for de oplysninger, som den ønsker ændret.",
      "valid_from": "2020-05-29",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Eksportvirksomheder skal foretage egenkontrol med det formål at sikre og dokumentere overholdelse af § 5, stk. 1-4, i denne bekendtgørelse og overholdelse af bekendtgørelse om eksport af fødevarer og fødevarekontaktmaterialer herom samt overholdelse af bekendtgørelse om eksport af foder, animalske biprodukter og afledte produkter, som er nødvendig for certifikatudstedelse. Stk. 2. Egenkontrolprocedurer efter stk. 1 skal være skriftlige.",
      "valid_from": "2020-05-29",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Med bøde straffes den, der overtræder § 4, 1. pkt., eller § 6. Stk. 2. Straffen kan stige til fængsel i indtil to år, hvis den ved handlingen eller undladelsen skete overtrædelse er begået med forsæt eller grov uagtsomhed og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2020-05-29",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Bekendtgørelsen træder i kraft den 1. juli 2020. Stk. 2. Bekendtgørelse nr. 671 af 1. juni 2018 om udstedelse af certifikater for levende dyr, fødevarer, foder, animalske biprodukter og heraf afledte produkter, avlsmateriale og fødevarekontaktmaterialer ophæves.",
      "valid_from": "2020-05-29",
      "valid_to": null
    }
  ],
  "definitions": []
}
