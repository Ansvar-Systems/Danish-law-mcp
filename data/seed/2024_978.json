{
  "id": "2024:978",
  "type": "statute",
  "title": "Bekendtgørelse om delegation af kompetencen til Færøerne til at træffe afgørelse i visse sager om ophold",
  "short_name": "BEK H#LOKDOK04",
  "status": "in_force",
  "issued_date": "2024-08-26",
  "url": "https://www.retsinformation.dk/eli/lta/2024/978/xml",
  "description": "Retsinformation source. DocumentId=CS001847; AccessionNumber=B20240097805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter forhandling med Færøernes landsstyre delegerer udlændinge- og integrationsministeren kompetencen til at træffe afgørelse i første instans i sager om ophold på Færøerne til Útlendingastovan i følgende sager: 1) Sager om opholdstilladelse til udlændinge, som tidligere har haft dansk indfødsret. 2) Sager om opholdstilladelse som følge af familiemæssig tilknytning til personer bosiddende på Færøerne. 3) Sager om opholdstilladelse som følge af beskæftigelsesmæssige eller erhvervsmæssige hensyn på Færøerne. 4) Sager om opholdstilladelse som religiøs forkynder eller studerende eller med henblik på praktik- eller au pair-ophold. 5) Sager om opholdstilladelse som medfølgende familiemedlem til personer, der har fået opholdstilladelse på Færøerne som religiøs forkynder, studerende eller på baggrund af beskæftigelse. Stk. 2. Stk. 1 omfatter desuden 1) afgørelser om afvisning af ansøgninger, 2) afgørelser om forlængelse af opholdstilladelse, 3) afgørelser om nægtelse af forlængelse af opholdstilladelse, 4) afgørelser om tidsubegrænset opholdstilladelse, 5) konstatering af bortfald af opholdstilladelse og afgørelser om, at en opholdstilladelse ikke skal anses for bortfaldet, 6) afgørelser om inddragelse af opholdstilladelse, 7) afgørelser om at bevare en opholdstilladelse, 8) afgørelser om opsættende virkning, 9) afgørelser om tilbagerejsetilladelse og laissez-passer, og 10) afgørelser om identitetsfastlæggelse og fastsættelse af alder i forbindelse med en ansøgning om opholdstilladelse som følge af en familiemæssig tilknytning til en person bosiddende på Færøerne."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved konstatering af, at sagen er omfattet af § 1, bortset fra § 1, stk. 2, nr. 1, nr. 3, nr. 6, nr. 8 og nr. 10, indhenter Útlendingastovan en bindende indstilling fra Udlændingestyrelsen eller Styrelsen for International Rekruttering og Integration om, hvorvidt udlændingen er udelukket fra at opnå eller bevare opholdstilladelse på Færøerne, jf. § 10 i udlændingeloven som sat i kraft for Færøerne ved kongelig anordning. Stk. 2. Inden meddelelse af opholdstilladelse indhenter Útlendingastovan en ny bindende indstilling fra Udlændingestyrelsen eller Styrelsen for International Rekruttering og Integration for at sikre, at der fortsat ikke er forhold, der udelukker udlændingen fra ophold på Færøerne, jf. § 10 i udlændingeloven som sat i kraft for Færøerne ved kongelig anordning. Stk. 3. En indstilling fra Udlændingestyrelsen eller Styrelsen for International Rekruttering og Integration skal lægges til grund ved Útlendingastovans afgørelse af sagen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udlændingenævnet kan behandle klager over afgørelser, der træffes i første instans af Útlendingastovan i medfør af § 1, bortset fra afgørelser om opsættende virkning, jf. § 46 d, stk. 1, i udlændingeloven som sat i kraft for Færøerne ved kongelig anordning. Stk. 2. Klage til Udlændingenævnet over de afgørelser, der er nævnt i stk. 1, skal være indgivet, inden 8 uger efter at klageren har fået meddelelse om afgørelsen. Udlændingenævnets formand eller den, formanden bemyndiger dertil, kan i særlige tilfælde beslutte, at en klage skal behandles, selv om klagen er indgivet efter udløb af fristen, jf. § 46 d, stk. 2, i udlændingeloven som sat i kraft for Færøerne ved kongelig anordning."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen træder i kraft den 1. september 2024. Stk. 2. Bekendtgørelsens §§ 1-3 finder ikke anvendelse på verserende sager om ophold på Færøerne, som på tidspunktet for bekendtgørelsens ikrafttræden er under behandling i Udlændingestyrelsen, Styrelsen for International Rekruttering og Integration eller Udlændinge- og Integrationsministeriet. For sådanne sager finder de hidtil gældende regler anvendelse. Stk. 3. En anmodning om genoptagelse af en sag om ophold på Færøerne, som er afgjort af Udlændingestyrelsen eller Styrelsen for International Rekruttering og Integration, der indgives efter tidspunktet for bekendtgørelsens ikrafttræden, skal behandles af Útlendingastovan. Stk. 4. En anmodning om genoptagelse af en sag om ophold på Færøerne, som er afgjort af Udlændinge- og Integrationsministeriet, der indgives efter tidspunktet for bekendtgørelsens ikrafttræden, behandles af Udlændingenævnet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter forhandling med Færøernes landsstyre delegerer udlændinge- og integrationsministeren kompetencen til at træffe afgørelse i første instans i sager om ophold på Færøerne til Útlendingastovan i følgende sager: 1) Sager om opholdstilladelse til udlændinge, som tidligere har haft dansk indfødsret. 2) Sager om opholdstilladelse som følge af familiemæssig tilknytning til personer bosiddende på Færøerne. 3) Sager om opholdstilladelse som følge af beskæftigelsesmæssige eller erhvervsmæssige hensyn på Færøerne. 4) Sager om opholdstilladelse som religiøs forkynder eller studerende eller med henblik på praktik- eller au pair-ophold. 5) Sager om opholdstilladelse som medfølgende familiemedlem til personer, der har fået opholdstilladelse på Færøerne som religiøs forkynder, studerende eller på baggrund af beskæftigelse. Stk. 2. Stk. 1 omfatter desuden 1) afgørelser om afvisning af ansøgninger, 2) afgørelser om forlængelse af opholdstilladelse, 3) afgørelser om nægtelse af forlængelse af opholdstilladelse, 4) afgørelser om tidsubegrænset opholdstilladelse, 5) konstatering af bortfald af opholdstilladelse og afgørelser om, at en opholdstilladelse ikke skal anses for bortfaldet, 6) afgørelser om inddragelse af opholdstilladelse, 7) afgørelser om at bevare en opholdstilladelse, 8) afgørelser om opsættende virkning, 9) afgørelser om tilbagerejsetilladelse og laissez-passer, og 10) afgørelser om identitetsfastlæggelse og fastsættelse af alder i forbindelse med en ansøgning om opholdstilladelse som følge af en familiemæssig tilknytning til en person bosiddende på Færøerne.",
      "valid_from": "2024-08-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved konstatering af, at sagen er omfattet af § 1, bortset fra § 1, stk. 2, nr. 1, nr. 3, nr. 6, nr. 8 og nr. 10, indhenter Útlendingastovan en bindende indstilling fra Udlændingestyrelsen eller Styrelsen for International Rekruttering og Integration om, hvorvidt udlændingen er udelukket fra at opnå eller bevare opholdstilladelse på Færøerne, jf. § 10 i udlændingeloven som sat i kraft for Færøerne ved kongelig anordning. Stk. 2. Inden meddelelse af opholdstilladelse indhenter Útlendingastovan en ny bindende indstilling fra Udlændingestyrelsen eller Styrelsen for International Rekruttering og Integration for at sikre, at der fortsat ikke er forhold, der udelukker udlændingen fra ophold på Færøerne, jf. § 10 i udlændingeloven som sat i kraft for Færøerne ved kongelig anordning. Stk. 3. En indstilling fra Udlændingestyrelsen eller Styrelsen for International Rekruttering og Integration skal lægges til grund ved Útlendingastovans afgørelse af sagen.",
      "valid_from": "2024-08-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udlændingenævnet kan behandle klager over afgørelser, der træffes i første instans af Útlendingastovan i medfør af § 1, bortset fra afgørelser om opsættende virkning, jf. § 46 d, stk. 1, i udlændingeloven som sat i kraft for Færøerne ved kongelig anordning. Stk. 2. Klage til Udlændingenævnet over de afgørelser, der er nævnt i stk. 1, skal være indgivet, inden 8 uger efter at klageren har fået meddelelse om afgørelsen. Udlændingenævnets formand eller den, formanden bemyndiger dertil, kan i særlige tilfælde beslutte, at en klage skal behandles, selv om klagen er indgivet efter udløb af fristen, jf. § 46 d, stk. 2, i udlændingeloven som sat i kraft for Færøerne ved kongelig anordning.",
      "valid_from": "2024-08-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen træder i kraft den 1. september 2024. Stk. 2. Bekendtgørelsens §§ 1-3 finder ikke anvendelse på verserende sager om ophold på Færøerne, som på tidspunktet for bekendtgørelsens ikrafttræden er under behandling i Udlændingestyrelsen, Styrelsen for International Rekruttering og Integration eller Udlændinge- og Integrationsministeriet. For sådanne sager finder de hidtil gældende regler anvendelse. Stk. 3. En anmodning om genoptagelse af en sag om ophold på Færøerne, som er afgjort af Udlændingestyrelsen eller Styrelsen for International Rekruttering og Integration, der indgives efter tidspunktet for bekendtgørelsens ikrafttræden, skal behandles af Útlendingastovan. Stk. 4. En anmodning om genoptagelse af en sag om ophold på Færøerne, som er afgjort af Udlændinge- og Integrationsministeriet, der indgives efter tidspunktet for bekendtgørelsens ikrafttræden, behandles af Udlændingenævnet.",
      "valid_from": "2024-08-26",
      "valid_to": null
    }
  ],
  "definitions": []
}
