{
  "id": "2023:1260",
  "type": "statute",
  "title": "Bekendtgørelse om anmeldelse af smitsomme sygdomme",
  "short_name": "BEK H#LOKDOK04",
  "status": "in_force",
  "issued_date": "2023-10-27",
  "url": "https://www.retsinformation.dk/eli/lta/2023/1260/xml",
  "description": "Retsinformation source. DocumentId=DI000977; AccessionNumber=B20230126005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen har til formål at sikre løbende og rettidig anmeldelse af forekomst af udvalgte smitsomme sygdomme til de centrale sundhedsmyndigheder med henblik på at iværksætte eller målrette forebyggende indsats og behandling af de pågældende sygdomme."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder anvendelse for offentlige og private behandlingssteder, læger og andre autoriserede sundhedspersoner, der har patienter i behandling eller udfører ligsyn eller obduktioner, samt offentlige og private laboratorier, der udfører laboratorieanalyser af prøvemateriale fra mennesker, herunder laboratorier for klinisk mikrobiologi, klinisk biokemi og klinisk immunologi m.v. Stk. 2. Ansvaret for videregivelse af oplysninger efter denne bekendtgørelse påhviler den læge, der har en person i behandling med smitsom sygdom eller mistanke herom, eller som udfører ligsyn eller obduktion på en afdød, der inden dødsfaldet led af en smitsom sygdom, eller hvor der er mistanke herom, jf. dog stk. 3 og 4. Lægen kan uddelegere til andre at videregive oplysningerne. Stk. 3. Ansvaret for videregivelse af oplysninger efter denne bekendtgørelses kapitel 3, § 13, stk. 2-3, og § 14, stk. 1 og 3-4, påhviler laboratoriets ledelse, der i nødvendigt omfang udpeger en læge til at videregive oplysningerne. Videregivelsen kan uddelegeres til andre. Stk. 4. Ansvaret for videregivelse af oplysninger efter denne bekendtgørelses kapitel 4 påhviler behandlingsstedets ledelse, der i nødvendigt omfang udpeger en læge til at videregive oplysningerne. Videregivelsen kan uddelegeres til andre. Stk. 5. Anmeldelsespligten omfatter personoplysninger vedrørende de smitsomme sygdomme, jf. bekendtgørelse om smitsomme sygdomme, der fremgår af denne bekendtgørelses liste 1a, 1b, 1c og 2 jf. bekendtgørelsens bilag. Stk. 6. Oplysninger, der er pligt til at videregive efter stk. 5, omfatter følgende, jf. dog §§ 10-12: 1) Personlig identifikation af patienten, herunder navn, CPR-nummer eller lignende og adresse samt aktuelle indlæggelses/opholdssted. 2) Behandlingsstedets og anmeldende læges navn og kontaktoplysninger. 3) Tidspunkt for diagnose og eventuel indlæggelse. 4) Diagnose eller mistænkt diagnose, subsidiært identificeret mikroorganisme eller smitstof. 5) Hvorvidt der er symptomer, eller om sygdommen eller tilstanden er opdaget i forbindelse med screening, kontaktopsporing eller lignende. 6) Sygdommens debuttidspunkt, såfremt der er symptomer. 7) Smittekilde eller mistænkt smittekilde. 8) Resultater af relevante kliniske og laboratoriemæssige undersøgelser. 9) Oplysninger om nylig udlandsrejse, såfremt sygdommen mistænkes erhvervet i udlandet. 10) Øvrige oplysninger om patientens færden, ophold og kontakter i ind- og udland (kun sygdomme på liste 1a og 1b). 11) Hvorvidt patienten har bopæl eller opholdssted på en lokalitet med særlig risiko for smitte eller hvor der opholder sig personer med særlige risikofaktorer, herunder fængsel, plejehjem, bosted, asylcenter m.v. 12) Hvorvidt der er mistanke om at sygdommen eller tilstanden er en del af et udbrud eller ophobning med flere erkendte eller mistænkte tilfælde af samme sygdom/tilstand indenfor en afgrænset personkreds. 13) Hvorvidt der er sikret relevant opfølgning, herunder profylaktisk behandling til relevante kontakter. Stk. 7. Styrelsen for Patientsikkerhed og Statens Serum Institut afgrænser nærmere omfanget af oplysninger efter stk. 6, der anmodes om i forbindelse med anmeldelse, afhængig af den enkelte sygdoms eller det enkelte sygdomstilfældes karakter."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Den læge, der konstaterer eller får mistanke om et tilfælde af en af de på liste 1a anførte sygdomme hos en patient, som vedkommende har i behandling, skal straks anmelde tilfældet telefonisk til Styrelsen for Patientsikkerhed, Tilsyn og Rådgivning Øst/Vest nærmest patientens opholdssted. Stk. 2. Pligten til anmeldelse efter stk. 1 omfatter endvidere læger, der i forbindelse med ligsyn, obduktion eller organdonation konstaterer, at afdøde inden dødsfaldet led af en af de på liste 1a anførte sygdomme, såfremt anmeldelse ikke er sket inden dødsfaldet. Stk. 3. Telefonisk anmeldelse efter stk. 1 og 2 skal desuden snarest muligt, og indenfor 24 timer efter den telefoniske anmeldelse, suppleres af skriftlig anmeldelse til Styrelsen for Patientsikkerhed og Statens Serum Institut, jf. § 5, med mindre mistanken umiddelbart afkræftes. Stk. 4. I tilfælde, hvor en læge konstaterer eller får mistanke om tilfældet i forbindelse med behandling udenfor sygehus, og patienten umiddelbart indlægges på et sygehus, påhviler anmeldelsen den behandlende læge på sygehuset . Stk. 5. Der skal ligeledes ske anmeldelse efter reglerne i stk. 1-4 ved en ophobning af sygdomme eller tilstande: 1) der er alvorlige og uforklarede, og som mistænkes at være forårsaget af mikroorganismer eller andre smitstoffer, men hvor årsagen ikke nødvendigvis er påvist, eller 2) med kendt årsag, men som optræder på en usædvanlig måde, der giver anledning til bekymring."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den læge, der konstaterer et tilfælde af en af de på liste 1b anførte sygdomme hos en patient, som vedkommende har i behandling, skal førstkommende hverdag anmelde tilfældet telefonisk til Styrelsen for Patientsikkerhed, Tilsyn og Rådgivning Øst/Vest nærmest patientens opholdssted, såfremt der er tale om et barn i dagtilbud eller en ansat i dagtilbud med tæt kontakt til børn. Tilfældet skal endvidere anmeldes skriftligt, jf. § 5. Stk. 2. Pligten til anmeldelse efter stk. 1 omfatter endvidere læger, der i forbindelse med ligsyn, obduktion eller organdonation konstaterer, at afdøde inden dødsfaldet led af en af de på liste 1b anførte sygdomme, såfremt anmeldelse ikke er sket inden dødsfaldet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den læge, der konstaterer et tilfælde af en af de på liste 1a, 1b og 1c anførte sygdomme hos en patient, som vedkommende har i behandling, skal snarest muligt og uden unødig forsinkelse anmelde tilfældet skriftligt. Stk. 2. Pligten til anmeldelse efter stk. 1 omfatter endvidere læger, der i forbindelse med ligsyn, obduktion eller organdonation konstaterer, at afdøde inden dødsfaldet led af en af de på liste 1a, 1b eller 1c anførte sygdomme, såfremt anmeldelse ikke er sket inden dødsfaldet. Stk. 3. Anmeldelse efter stk. 1 og 2 skal ske via en af Statens Serum Institut anvist metode til Styrelsen for Patientsikkerhed og Statens Serum Institut for så vidt angår sygdomme på liste 1a og 1b. Anmeldelse skal ske til Statens Serum Institut for så vidt angår sygdomme på liste 1c."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Laboratorier skal løbende anmelde prøveresultater, og supplerende oplysninger vedrørende prøveresultater, vedrørende sygdomme omfattet af liste 1a, 1b, 1c og 2 til Statens Serum Institut via en af Statens Serum Institut anvist metode og efter nærmere anvisninger, der fremgår af Sundhedsstyrelsens vejledning til denne bekendtgørelse, jf. dog stk. 3. Stk. 2. Ved prøveresultater forstås resultater af analyser, der har til formål at påvise aktuel eller tidligere forekomst af mikroorganismer hos mennesker, herunder mikroskopi, dyrkning, resistensbestemmelse, nukleinsyrebaserede test, antistoftest, antigentest m.v. Ved supplerende oplysninger forstås oplysninger om omstændighederne omkring prøvetagningen, herunder årsag til prøven, særlige ekspositioner m.v., jf. § 2, stk. 6, i det omfang disse er tilgængelige for laboratoriet. Stk. 3. Stk. 1 omfatter ikke resultater af analyser foretaget i forbindelse med screening af gravide eller af levende eller afdøde donorer af blod, humane væv og celler samt organer. For disse analyser finder bestemmelserne i kapitel 5 og 6 anvendelse."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Isolater eller prøvemateriale skal indsendes til Statens Serum Institut for sygdomme markeret med * på liste 1a, 1b, 1c og 2 efter nærmere anvisninger, der fremgår af Sundhedsstyrelsens vejledning til denne bekendtgørelse."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Laboratorier, der udfører undersøgelser for hiv, skal foretage månedlig anmeldelse af antal udførte undersøgelser, samt antal positive heraf, til Statens Serum Institut via en af instituttet anvist metode."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Behandlingssteder skal på forespørgsel af Statens Serum Institut videregive supplerende oplysninger, jf. § 2, stk. 6, vedrørende patienter eller afdøde med anmeldte sygdomme der fremgår af liste 2, når Statens Serum Institut i konkrete tilfælde vurderer det nødvendigt af hensyn til overvågning og bekæmpelse af de angivne sygdomme."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Behandlingssteder skal på forespørgsel af Statens Serum Institut videregive oplysninger vedrørende hvilken behandling, der er givet til patienter eller afdøde med anmeldte sygdomme der fremgår af liste 1a, 1b, 1c og 2, og effekt af behandlingen, når Statens Serum Institut i konkrete tilfælde vurderer det nødvendigt af hensyn til overvågning og bekæmpelse af de angivne sygdomme."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Behandlingssteder skal på forespørgsel af Statens Serum Institut videregive supplerende oplysninger ud over de i § 2, stk. 6 anførte, vedrørende patienter eller afdøde med anmeldte sygdomme der fremgår af liste 1a, 1b, 1c og 2, når Statens Serum Institut i særlige tilfælde og efter meddelelse fra Sundhedsstyrelsen vurderer det nødvendigt og proportionalt af hensyn til bekæmpelse af et konkret, alvorligt udbrud af en smitsom sygdom."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Behandlingssteder skal på forespørgsel af Styrelsen for Patientsikkerhed videregive supplerende oplysninger ud over de i § 2, stk. 6 anførte, vedrørende patienter der er smittet eller formodes at være smittet med en alment farlig sygdom, jf. bekendtgørelse om alment farlige sygdomme, når det er nødvendigt for Styrelsen for Patientsikkerheds beslutning om foranstaltninger efter epidemilovens kapitel 5. Stk. 2. Pligten til at videregive oplysninger efter stk. 1 omfatter endvidere oplysninger vedrørende afdøde, herunder når det er nødvendigt for Styrelsen for Patientsikkerheds beslutning om der skal ske obduktion efter epidemilovens § 47."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Tilfælde af hepatitis B (liste 1b), hiv og syfilis (liste 1c) konstateret i forbindelse med screening af gravide skal anmeldes skriftligt af den rekvirerende læge i overensstemmelse med § 5. Stk. 2. Laboratorier, der analyserer blodprøver fra gravide for hiv, hepatitis B og syfilis, skal endvidere månedligt indsende anmeldelse til Statens Serum Institut via en af instituttet anvist metode. Stk. 3. Anmeldelser efter stk. 2 skal omfatte det totale antal gravide, der er testet for hiv, hepatitis B og syfilis, samt antallet af positive prøver. For hver positiv prøve skal desuden anmeldes oplysninger om den gravide, inklusive cpr-nummer, forventet fødested samt navn på egen læge."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilfælde af hepatitis B (liste 1b), hiv, hepatitis C og syfilis (liste 1c) konstateret i forbindelse med screening af levende eller afdøde donorer af blod, humane væv og celler samt organer skal anmeldes skriftligt af en læge på det laboratorium, der forestår analysen, i overensstemmelse med § 5. Stk. 2. Tilfælde af gonorré (liste 1c) konstateret i forbindelse med screening af levende donorer af sædceller skal anmeldes skriftligt af den læge, der først får patienten i behandling, i overensstemmelse med § 5. Stk. 3. Laboratorier, der analyserer donorblod for hiv, hepatitis B og hepatitis C, skal endvidere månedligt indsende anmeldelse til Statens Serum Institut via en af instituttet anvist metode. Stk. 4. Anmeldelser efter stk. 3 skal omfatte det totale antal undersøgte donationer og antal førstegangsdonorer. For hver positiv prøve skal desuden anmeldes oplysninger om donoren, inklusive cpr-nummer."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Sundhedsstyrelsen udarbejder i tilslutning til denne bekendtgørelse en vejledning, der uddyber detaljer vedrørende anmeldeprocedurer og faglige kriterier for anmeldelse af de enkelte sygdomme m.v. Vejledning findes på Sundhedsstyrelsens hjemmeside."
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Bekendtgørelsen træder i kraft den 1. november 2023. Stk. 2. Følgende bekendtgørelser ophæves: 1) Bekendtgørelse nr. 277 af 14. april 2000 om lægers anmeldelse af smitsomme sygdomme m.v. 2) Bekendtgørelse nr. 334 af 7. maj 1997 om lægers anmeldelse af Creutzfeldt-Jakob sygdom og beslægtede spongiforme encefalopatier. 3) Bekendtgørelse nr. 616 af 27. juni 2003 om lægers anmeldelse af Svær Akut Respiratorisk Syndrom (SARS). 4) Bekendtgørelse nr. 1002 af 6. oktober 2006 om lægers anmeldelse af tilfælde af Methicillinresistent Staphylococcus aureus (MRSA) påvist hos personer. 5) Bekendtgørelse nr. 1091 af 30. august 2018 om anmeldelse af tilfælde af Carbapenemase-Producerende Organismer (CPO) påvist hos personer. 6) Bekendtgørelse nr. 348 af 21. marts 2023 om anmeldelse af covid-19. 7) Bekendtgørelse nr. 822 af 7. juni 2022 om anmeldelse af abekopper."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen har til formål at sikre løbende og rettidig anmeldelse af forekomst af udvalgte smitsomme sygdomme til de centrale sundhedsmyndigheder med henblik på at iværksætte eller målrette forebyggende indsats og behandling af de pågældende sygdomme.",
      "valid_from": "2023-10-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen finder anvendelse for offentlige og private behandlingssteder, læger og andre autoriserede sundhedspersoner, der har patienter i behandling eller udfører ligsyn eller obduktioner, samt offentlige og private laboratorier, der udfører laboratorieanalyser af prøvemateriale fra mennesker, herunder laboratorier for klinisk mikrobiologi, klinisk biokemi og klinisk immunologi m.v. Stk. 2. Ansvaret for videregivelse af oplysninger efter denne bekendtgørelse påhviler den læge, der har en person i behandling med smitsom sygdom eller mistanke herom, eller som udfører ligsyn eller obduktion på en afdød, der inden dødsfaldet led af en smitsom sygdom, eller hvor der er mistanke herom, jf. dog stk. 3 og 4. Lægen kan uddelegere til andre at videregive oplysningerne. Stk. 3. Ansvaret for videregivelse af oplysninger efter denne bekendtgørelses kapitel 3, § 13, stk. 2-3, og § 14, stk. 1 og 3-4, påhviler laboratoriets ledelse, der i nødvendigt omfang udpeger en læge til at videregive oplysningerne. Videregivelsen kan uddelegeres til andre. Stk. 4. Ansvaret for videregivelse af oplysninger efter denne bekendtgørelses kapitel 4 påhviler behandlingsstedets ledelse, der i nødvendigt omfang udpeger en læge til at videregive oplysningerne. Videregivelsen kan uddelegeres til andre. Stk. 5. Anmeldelsespligten omfatter personoplysninger vedrørende de smitsomme sygdomme, jf. bekendtgørelse om smitsomme sygdomme, der fremgår af denne bekendtgørelses liste 1a, 1b, 1c og 2 jf. bekendtgørelsens bilag. Stk. 6. Oplysninger, der er pligt til at videregive efter stk. 5, omfatter følgende, jf. dog §§ 10-12: 1) Personlig identifikation af patienten, herunder navn, CPR-nummer eller lignende og adresse samt aktuelle indlæggelses/opholdssted. 2) Behandlingsstedets og anmeldende læges navn og kontaktoplysninger. 3) Tidspunkt for diagnose og eventuel indlæggelse. 4) Diagnose eller mistænkt diagnose, subsidiært identificeret mikroorganisme eller smitstof. 5) Hvorvidt der er symptomer, eller om sygdommen eller tilstanden er opdaget i forbindelse med screening, kontaktopsporing eller lignende. 6) Sygdommens debuttidspunkt, såfremt der er symptomer. 7) Smittekilde eller mistænkt smittekilde. 8) Resultater af relevante kliniske og laboratoriemæssige undersøgelser. 9) Oplysninger om nylig udlandsrejse, såfremt sygdommen mistænkes erhvervet i udlandet. 10) Øvrige oplysninger om patientens færden, ophold og kontakter i ind- og udland (kun sygdomme på liste 1a og 1b). 11) Hvorvidt patienten har bopæl eller opholdssted på en lokalitet med særlig risiko for smitte eller hvor der opholder sig personer med særlige risikofaktorer, herunder fængsel, plejehjem, bosted, asylcenter m.v. 12) Hvorvidt der er mistanke om at sygdommen eller tilstanden er en del af et udbrud eller ophobning med flere erkendte eller mistænkte tilfælde af samme sygdom/tilstand indenfor en afgrænset personkreds. 13) Hvorvidt der er sikret relevant opfølgning, herunder profylaktisk behandling til relevante kontakter. Stk. 7. Styrelsen for Patientsikkerhed og Statens Serum Institut afgrænser nærmere omfanget af oplysninger efter stk. 6, der anmodes om i forbindelse med anmeldelse, afhængig af den enkelte sygdoms eller det enkelte sygdomstilfældes karakter.",
      "valid_from": "2023-10-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Den læge, der konstaterer eller får mistanke om et tilfælde af en af de på liste 1a anførte sygdomme hos en patient, som vedkommende har i behandling, skal straks anmelde tilfældet telefonisk til Styrelsen for Patientsikkerhed, Tilsyn og Rådgivning Øst/Vest nærmest patientens opholdssted. Stk. 2. Pligten til anmeldelse efter stk. 1 omfatter endvidere læger, der i forbindelse med ligsyn, obduktion eller organdonation konstaterer, at afdøde inden dødsfaldet led af en af de på liste 1a anførte sygdomme, såfremt anmeldelse ikke er sket inden dødsfaldet. Stk. 3. Telefonisk anmeldelse efter stk. 1 og 2 skal desuden snarest muligt, og indenfor 24 timer efter den telefoniske anmeldelse, suppleres af skriftlig anmeldelse til Styrelsen for Patientsikkerhed og Statens Serum Institut, jf. § 5, med mindre mistanken umiddelbart afkræftes. Stk. 4. I tilfælde, hvor en læge konstaterer eller får mistanke om tilfældet i forbindelse med behandling udenfor sygehus, og patienten umiddelbart indlægges på et sygehus, påhviler anmeldelsen den behandlende læge på sygehuset . Stk. 5. Der skal ligeledes ske anmeldelse efter reglerne i stk. 1-4 ved en ophobning af sygdomme eller tilstande: 1) der er alvorlige og uforklarede, og som mistænkes at være forårsaget af mikroorganismer eller andre smitstoffer, men hvor årsagen ikke nødvendigvis er påvist, eller 2) med kendt årsag, men som optræder på en usædvanlig måde, der giver anledning til bekymring.",
      "valid_from": "2023-10-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den læge, der konstaterer et tilfælde af en af de på liste 1b anførte sygdomme hos en patient, som vedkommende har i behandling, skal førstkommende hverdag anmelde tilfældet telefonisk til Styrelsen for Patientsikkerhed, Tilsyn og Rådgivning Øst/Vest nærmest patientens opholdssted, såfremt der er tale om et barn i dagtilbud eller en ansat i dagtilbud med tæt kontakt til børn. Tilfældet skal endvidere anmeldes skriftligt, jf. § 5. Stk. 2. Pligten til anmeldelse efter stk. 1 omfatter endvidere læger, der i forbindelse med ligsyn, obduktion eller organdonation konstaterer, at afdøde inden dødsfaldet led af en af de på liste 1b anførte sygdomme, såfremt anmeldelse ikke er sket inden dødsfaldet.",
      "valid_from": "2023-10-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Den læge, der konstaterer et tilfælde af en af de på liste 1a, 1b og 1c anførte sygdomme hos en patient, som vedkommende har i behandling, skal snarest muligt og uden unødig forsinkelse anmelde tilfældet skriftligt. Stk. 2. Pligten til anmeldelse efter stk. 1 omfatter endvidere læger, der i forbindelse med ligsyn, obduktion eller organdonation konstaterer, at afdøde inden dødsfaldet led af en af de på liste 1a, 1b eller 1c anførte sygdomme, såfremt anmeldelse ikke er sket inden dødsfaldet. Stk. 3. Anmeldelse efter stk. 1 og 2 skal ske via en af Statens Serum Institut anvist metode til Styrelsen for Patientsikkerhed og Statens Serum Institut for så vidt angår sygdomme på liste 1a og 1b. Anmeldelse skal ske til Statens Serum Institut for så vidt angår sygdomme på liste 1c.",
      "valid_from": "2023-10-27",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Laboratorier skal løbende anmelde prøveresultater, og supplerende oplysninger vedrørende prøveresultater, vedrørende sygdomme omfattet af liste 1a, 1b, 1c og 2 til Statens Serum Institut via en af Statens Serum Institut anvist metode og efter nærmere anvisninger, der fremgår af Sundhedsstyrelsens vejledning til denne bekendtgørelse, jf. dog stk. 3. Stk. 2. Ved prøveresultater forstås resultater af analyser, der har til formål at påvise aktuel eller tidligere forekomst af mikroorganismer hos mennesker, herunder mikroskopi, dyrkning, resistensbestemmelse, nukleinsyrebaserede test, antistoftest, antigentest m.v. Ved supplerende oplysninger forstås oplysninger om omstændighederne omkring prøvetagningen, herunder årsag til prøven, særlige ekspositioner m.v., jf. § 2, stk. 6, i det omfang disse er tilgængelige for laboratoriet. Stk. 3. Stk. 1 omfatter ikke resultater af analyser foretaget i forbindelse med screening af gravide eller af levende eller afdøde donorer af blod, humane væv og celler samt organer. For disse analyser finder bestemmelserne i kapitel 5 og 6 anvendelse.",
      "valid_from": "2023-10-27",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Isolater eller prøvemateriale skal indsendes til Statens Serum Institut for sygdomme markeret med * på liste 1a, 1b, 1c og 2 efter nærmere anvisninger, der fremgår af Sundhedsstyrelsens vejledning til denne bekendtgørelse.",
      "valid_from": "2023-10-27",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Laboratorier, der udfører undersøgelser for hiv, skal foretage månedlig anmeldelse af antal udførte undersøgelser, samt antal positive heraf, til Statens Serum Institut via en af instituttet anvist metode.",
      "valid_from": "2023-10-27",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Behandlingssteder skal på forespørgsel af Statens Serum Institut videregive supplerende oplysninger, jf. § 2, stk. 6, vedrørende patienter eller afdøde med anmeldte sygdomme der fremgår af liste 2, når Statens Serum Institut i konkrete tilfælde vurderer det nødvendigt af hensyn til overvågning og bekæmpelse af de angivne sygdomme.",
      "valid_from": "2023-10-27",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Behandlingssteder skal på forespørgsel af Statens Serum Institut videregive oplysninger vedrørende hvilken behandling, der er givet til patienter eller afdøde med anmeldte sygdomme der fremgår af liste 1a, 1b, 1c og 2, og effekt af behandlingen, når Statens Serum Institut i konkrete tilfælde vurderer det nødvendigt af hensyn til overvågning og bekæmpelse af de angivne sygdomme.",
      "valid_from": "2023-10-27",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Behandlingssteder skal på forespørgsel af Statens Serum Institut videregive supplerende oplysninger ud over de i § 2, stk. 6 anførte, vedrørende patienter eller afdøde med anmeldte sygdomme der fremgår af liste 1a, 1b, 1c og 2, når Statens Serum Institut i særlige tilfælde og efter meddelelse fra Sundhedsstyrelsen vurderer det nødvendigt og proportionalt af hensyn til bekæmpelse af et konkret, alvorligt udbrud af en smitsom sygdom.",
      "valid_from": "2023-10-27",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Behandlingssteder skal på forespørgsel af Styrelsen for Patientsikkerhed videregive supplerende oplysninger ud over de i § 2, stk. 6 anførte, vedrørende patienter der er smittet eller formodes at være smittet med en alment farlig sygdom, jf. bekendtgørelse om alment farlige sygdomme, når det er nødvendigt for Styrelsen for Patientsikkerheds beslutning om foranstaltninger efter epidemilovens kapitel 5. Stk. 2. Pligten til at videregive oplysninger efter stk. 1 omfatter endvidere oplysninger vedrørende afdøde, herunder når det er nødvendigt for Styrelsen for Patientsikkerheds beslutning om der skal ske obduktion efter epidemilovens § 47.",
      "valid_from": "2023-10-27",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Tilfælde af hepatitis B (liste 1b), hiv og syfilis (liste 1c) konstateret i forbindelse med screening af gravide skal anmeldes skriftligt af den rekvirerende læge i overensstemmelse med § 5. Stk. 2. Laboratorier, der analyserer blodprøver fra gravide for hiv, hepatitis B og syfilis, skal endvidere månedligt indsende anmeldelse til Statens Serum Institut via en af instituttet anvist metode. Stk. 3. Anmeldelser efter stk. 2 skal omfatte det totale antal gravide, der er testet for hiv, hepatitis B og syfilis, samt antallet af positive prøver. For hver positiv prøve skal desuden anmeldes oplysninger om den gravide, inklusive cpr-nummer, forventet fødested samt navn på egen læge.",
      "valid_from": "2023-10-27",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilfælde af hepatitis B (liste 1b), hiv, hepatitis C og syfilis (liste 1c) konstateret i forbindelse med screening af levende eller afdøde donorer af blod, humane væv og celler samt organer skal anmeldes skriftligt af en læge på det laboratorium, der forestår analysen, i overensstemmelse med § 5. Stk. 2. Tilfælde af gonorré (liste 1c) konstateret i forbindelse med screening af levende donorer af sædceller skal anmeldes skriftligt af den læge, der først får patienten i behandling, i overensstemmelse med § 5. Stk. 3. Laboratorier, der analyserer donorblod for hiv, hepatitis B og hepatitis C, skal endvidere månedligt indsende anmeldelse til Statens Serum Institut via en af instituttet anvist metode. Stk. 4. Anmeldelser efter stk. 3 skal omfatte det totale antal undersøgte donationer og antal førstegangsdonorer. For hver positiv prøve skal desuden anmeldes oplysninger om donoren, inklusive cpr-nummer.",
      "valid_from": "2023-10-27",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Sundhedsstyrelsen udarbejder i tilslutning til denne bekendtgørelse en vejledning, der uddyber detaljer vedrørende anmeldeprocedurer og faglige kriterier for anmeldelse af de enkelte sygdomme m.v. Vejledning findes på Sundhedsstyrelsens hjemmeside.",
      "valid_from": "2023-10-27",
      "valid_to": null
    },
    {
      "provision_ref": "8:16",
      "chapter": "8",
      "section": "16",
      "content": "§ 16. Bekendtgørelsen træder i kraft den 1. november 2023. Stk. 2. Følgende bekendtgørelser ophæves: 1) Bekendtgørelse nr. 277 af 14. april 2000 om lægers anmeldelse af smitsomme sygdomme m.v. 2) Bekendtgørelse nr. 334 af 7. maj 1997 om lægers anmeldelse af Creutzfeldt-Jakob sygdom og beslægtede spongiforme encefalopatier. 3) Bekendtgørelse nr. 616 af 27. juni 2003 om lægers anmeldelse af Svær Akut Respiratorisk Syndrom (SARS). 4) Bekendtgørelse nr. 1002 af 6. oktober 2006 om lægers anmeldelse af tilfælde af Methicillinresistent Staphylococcus aureus (MRSA) påvist hos personer. 5) Bekendtgørelse nr. 1091 af 30. august 2018 om anmeldelse af tilfælde af Carbapenemase-Producerende Organismer (CPO) påvist hos personer. 6) Bekendtgørelse nr. 348 af 21. marts 2023 om anmeldelse af covid-19. 7) Bekendtgørelse nr. 822 af 7. juni 2022 om anmeldelse af abekopper.",
      "valid_from": "2023-10-27",
      "valid_to": null
    }
  ],
  "definitions": [
    {
      "term": "prøveresultater",
      "definition": "resultater af analyser, der har til formål at påvise aktuel eller tidligere forekomst af mikroorganismer hos mennesker, herunder mikroskopi, dyrkning, resistensbestemmelse, nukleinsyrebaserede test, antistoftest, antigentest m",
      "source_provision": "3:6"
    }
  ]
}
