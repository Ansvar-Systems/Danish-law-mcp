{
  "id": "2019:444",
  "type": "statute",
  "title": "Bekendtgørelse om ændring af momsbekendtgørelsen",
  "short_name": "BEK Æ#LOKDOK05",
  "status": "in_force",
  "issued_date": "2019-04-12",
  "url": "https://www.retsinformation.dk/eli/lta/2019/444/xml",
  "description": "Retsinformation source. DocumentId=AN013846; AccessionNumber=B20190044405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "116a",
      "section": "116a",
      "content": "§ 116 a. § 116, stk. 4-6, finder ikke anvendelse på forsikringsvirksomheder, der overtager varer fra forsikrede som led i forsikringssager, og som efterfølgende leverer varerne videre i samme stand, som de er overtaget i, efter reglerne i momslovens §§ 70 og 71. I sådanne tilfælde skal forsikringsvirksomhederne i forbindelse med overtagelsen af varerne indhente en erklæring fra den forsikrede eller, hvis den forsikrede alene er bruger af varen, fra ejeren af varen. Erklæringen skal indeholde oplysning om den forsikredes status og varens hidtidige anvendelse, eller såfremt den forsikrede alene er bruger af varen, ejerens status og varens hidtidige anvendelse, jf. momslovens § 69, stk. 1, nr. 1-5. Stk. 2. Forsikringsvirksomheden er undtaget for pligten til at indhente erklæring i følgende tilfælde: 1) Hvis der ikke er indikation på, at den forsikrede eller, hvis den forsikrede alene er bruger af varen, ejeren af varen, driver registreringspligtig virksomhed. 2) Varen er et personmotorkøretøj, der er indrettet til befordring af ikke mere end 9 personer. Der er dog pligt til at indhente en erklæring, hvis køretøjet er omfattet af en leasingaftale, eller den forsikrede forhandler motorkøretøjer eller driver køreskole. 3) Varen er et vare- eller lastmotorkøretøj med tilladt totalvægt på ikke over 3 t, som enten er registreret med den særlige nummerplade for vare- og lastbiler og er anmeldt til privat brug eller til blandet privat og erhvervsmæssig brug (papegøjenummerplade) eller er forsynet med mærke udstedt af Skatteforvaltningen som følge af registrering til privat brug eller til blandet privat og erhvervsmæssig brug."
    }
  ],
  "provision_versions": [
    {
      "provision_ref": "116a",
      "section": "116a",
      "content": "§ 116 a. § 116, stk. 4-6, finder ikke anvendelse på forsikringsvirksomheder, der overtager varer fra forsikrede som led i forsikringssager, og som efterfølgende leverer varerne videre i samme stand, som de er overtaget i, efter reglerne i momslovens §§ 70 og 71. I sådanne tilfælde skal forsikringsvirksomhederne i forbindelse med overtagelsen af varerne indhente en erklæring fra den forsikrede eller, hvis den forsikrede alene er bruger af varen, fra ejeren af varen. Erklæringen skal indeholde oplysning om den forsikredes status og varens hidtidige anvendelse, eller såfremt den forsikrede alene er bruger af varen, ejerens status og varens hidtidige anvendelse, jf. momslovens § 69, stk. 1, nr. 1-5. Stk. 2. Forsikringsvirksomheden er undtaget for pligten til at indhente erklæring i følgende tilfælde: 1) Hvis der ikke er indikation på, at den forsikrede eller, hvis den forsikrede alene er bruger af varen, ejeren af varen, driver registreringspligtig virksomhed. 2) Varen er et personmotorkøretøj, der er indrettet til befordring af ikke mere end 9 personer. Der er dog pligt til at indhente en erklæring, hvis køretøjet er omfattet af en leasingaftale, eller den forsikrede forhandler motorkøretøjer eller driver køreskole. 3) Varen er et vare- eller lastmotorkøretøj med tilladt totalvægt på ikke over 3 t, som enten er registreret med den særlige nummerplade for vare- og lastbiler og er anmeldt til privat brug eller til blandet privat og erhvervsmæssig brug (papegøjenummerplade) eller er forsynet med mærke udstedt af Skatteforvaltningen som følge af registrering til privat brug eller til blandet privat og erhvervsmæssig brug.",
      "valid_from": "2019-04-12",
      "valid_to": null
    }
  ],
  "definitions": []
}
