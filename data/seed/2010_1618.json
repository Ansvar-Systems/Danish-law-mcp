{
  "id": "2010:1618",
  "type": "statute",
  "title": "Bekendtgørelse om overførsel af affald",
  "short_name": "BEK H#LOKDOK04",
  "status": "in_force",
  "issued_date": "2010-12-15",
  "url": "https://www.retsinformation.dk/eli/lta/2010/1618/xml",
  "description": "Retsinformation source. DocumentId=AL002342; AccessionNumber=B20100161805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. I denne bekendtgørelse forstås ved: 1) Affald: Affald som defineret i bekendtgørelse om affald. 2) Bortskaffelse: De former og metoder som er anført i bilag 6A til bekendtgørelse om affald. 3) Bortskaffelsesanlæg: Anlæg som foretager bortskaffelse af affald. 4) Forordningen: Europa-Parlamentets og Rådets forordning (EF) nr. 1013/2006 af 14. juni 2006 om overførsel af affald. 5) Nyttiggørelse: De former og metoder som er anført i bilag 6B til bekendtgørelse om affald. 6) Nyttiggørelsesanlæg: Anlæg som foretager nyttiggørelse af affald. 7) Overførsel: Overførsel som defineret i artikel 2, nr. 34, i forordningen."
    },
    {
      "provision_ref": "2",
      "section": "2",
      "content": "§ 2. Når Danmark er afsendelsesland, indgives anmeldelse om overførsel af affald, der i henhold til forordningen skal anmeldes, til Miljøstyrelsen."
    },
    {
      "provision_ref": "3",
      "section": "3",
      "content": "§ 3. Ved fremsendelse af anmeldelse om overførsel af affald, hvor Danmark er afsendelsesland, meddeler anmelder foruden de oplysninger, der efter forordningens artikel 4, nr. 2, er pligtmæssige tillige oplysning om 1) varighed og art af den godkendelse, som nyttiggørelses- eller bortskaffelsesanlægget har, 2) beskrivelse af behandlingsprocessen i anlægget, der modtager affaldet, og 3) kopi af kontrakterne, jf. forordningens bilag II, del 1, nr. 22 og 23. Stk. 2. Ved fremsendelse af anmeldelse om overførsel af affald, hvor Danmark er afsendelsesland, ledsages anmeldelsen af en bekræftelse fra kommunalbestyrelsen i den kommune, hvori affaldsproducenten er beliggende, på at affaldet svarer til beskrivelsen i rubrik 12, 13 og 14 i anmeldelsesformularen, jf. forordningens bilag IA. Stk. 3. Såfremt den i stk. 2 nævnte bekræftelse fra kommunalbestyrelsen ikke fremsendes, skal anmelder i stedet fremsende en kemisk analyse af affaldets sammensætning samt en beskrivelse af den produktionsproces, hvorved affaldet er fremkommet."
    },
    {
      "provision_ref": "4",
      "section": "4",
      "content": "§ 4. Anmeldelse, oplysninger, dokumentation eller andre meddelelser skal forelægges på dansk, svensk, norsk eller engelsk."
    },
    {
      "provision_ref": "5",
      "section": "5",
      "content": "§ 5. Anmelder skal betale et gebyr til dækning af alle omkostninger ved behandling af anmeldelse om overførsel af affald, uanset om Danmark er afsendelsesland eller bestemmelsesland. For anmeldelser modtaget i 2011 udgør gebyret 8.906 kr. pr. anmeldelse. Gebyret reguleres årligt pr. 1. januar på grundlag af det seneste offentliggjorte pris- og lønindeks i Finansministeriets Økonomisk Administrative Vejledning. Den aktuelle gebyrsats offentliggøres på Miljøstyrelsens hjemmeside www.mst.dk. Stk. 2. Gebyret opkræves af Miljøstyrelsen, når Miljøstyrelsen iværksætter behandlingen af anmeldelsen, og betales efter de anvisninger, der fremgår af opkrævningen. Der betales ikke gebyr, hvis anmelderen annullerer anmeldelsen, inden gebyropkrævningen er afsendt. Stk. 3. Betales gebyret ikke rettidigt, forrentes gebyret med en årlig rente svarende til den til enhver tid gældende diskonto med et tillæg på 5 procent."
    },
    {
      "provision_ref": "6",
      "section": "6",
      "content": "§ 6. Når Danmark er afsendelsesland ved overførsel af affald, der i henhold til forordningen skal anmeldes, skal anmelder eller en anden fysisk eller juridisk person på dennes vegne, stille en sikkerhed på 3.000 kr. pr. ton affald, der skal overføres i henhold til anmeldelsen. Stk. 2. Såfremt Miljøstyrelsen skønner, at de forventede omkostninger til transport, bortskaffelse, nyttiggørelse og oplagring vil afvige væsentligt fra det i stk. 1 anførte beløb, kan Miljøstyrelsen bestemme, at sikkerhedsstillelsen skal udgøre et større eller mindre beløb end angivet i stk. 1."
    },
    {
      "provision_ref": "7",
      "section": "7",
      "content": "§ 7. Som sikkerhedsstillelse anerkendes 1) bankgaranti stillet af et pengeinstitut, 2) garanti stillet af kautionsselskab, eller 3) kontant depot på spærret konto i pengeinstitut. Stk. 2. Miljøstyrelsen kan godkende anden form for sikkerhedsstillelse."
    },
    {
      "provision_ref": "8",
      "section": "8",
      "content": "§ 8. En sikkerhedsstillelse efter forordningen skal henvise til anmeldelsens løbenummer og klausuleres således, at den først kan frigives, når Miljøstyrelsen har modtaget den attest, der er omhandlet i forordningens artikel 6, stk. 5, eller artikel 6, stk. 8. Stk. 2. Ved overførsel af affald bestemt til midlertidig nyttiggørelse eller bortskaffelse, hvor en yderligere nyttiggørelse eller bortskaffelse finder sted i bestemmelseslandet, kan sikkerhedsstillelsen dog klausuleres således, at den kan frigives, når affaldet forlader det anlæg, der udfører den midlertidige behandling, og Miljøstyrelsen har modtaget den attest, der er omhandlet i forordningens artikel 6, stk. 6. Stk. 3. Det skal endvidere fremgå af sikkerhedsstillelsen, at den skal udbetales til Miljøstyrelsen, når styrelsen vurderer, at den danske stat eller andre berørte myndigheder skal opfylde de forpligtelser, der følger af forordningens artikel 23 og 25. Stk. 4. Sikkerhedsstillelsen udstedes til den danske stat, c/o Miljøstyrelsen, Strandgade 29, 1401 København K. Stk. 5. Sikkerhedsstillelsen skal være gyldig på tidspunktet for anmeldelse. Der skal stilles særskilt sikkerhed for hver anmeldelse."
    },
    {
      "provision_ref": "9",
      "section": "9",
      "content": "§ 9. Virksomheder må kun modtage affald, der er overført til Danmark som bestemmelsesland, når affaldet er overført i overensstemmelse med forordningens bestemmelser. Stk. 2. Forhandlere og mæglere, der formidler overførsler af affald, skal sikre sig, at affaldet overføres i overensstemmelse med forordningens bestemmelser."
    },
    {
      "provision_ref": "10",
      "section": "10",
      "content": "§ 10. Det er forbudt at overføre affald til bortskaffelse i Danmark. Dette gælder dog ikke i følgende tilfælde: 1) Hvis der i afsendelseslandet ikke findes egnede bortskaffelsesmuligheder, og affaldet fremstilles i så begrænsede mængder, at oprettelsen af nye, specialiserede bortskaffelsesanlæg inden for dette land vil være uøkonomisk. 2) Ved overførsel fra EU-lande og EFTA-lande, der er parter i Basel-konventionen , til Danmark som bestemmelsesland af farligt affald bestemt til forbrænding på landjorden, jf. punkt D 10 i bilag 6A i bekendtgørelse om affald. 2) Schweiz, Norge, Island og Liechtenstein er EFTA-lande og parter i Basel-konventionen. Stk. 2. Når Danmark er afsendelsesland, er det forbudt at overføre affald til bortskaffelse i EU-lande og EFTA-lande, der er parter i Basel-konventionen. Dette gælder dog ikke i følgende tilfælde: 1) Hvis der i Danmark ikke findes egnede bortskaffelsesanlæg, og affaldet fremstilles i Danmark i så begrænsede mængder, at oprettelsen af nye, specialiserede bortskaffelsesanlæg i Danmark vil være uøkonomisk. 2) Ved overførsel fra Danmark som afsendelsesland af farligt affald bestemt til forbrænding på landjorden, jf. punkt D 10 i bilag 6A i bekendtgørelse om affald. Stk. 3. Det er endvidere forbudt at formidle overførsler af affald i strid med forbuddet i stk. 1 og stk. 2. Stk. 4. Miljøstyrelsen kan dispensere fra forbuddet i stk. 2 og stk. 3, jf. stk. 2."
    },
    {
      "provision_ref": "11",
      "section": "11",
      "content": "§ 11. Kommunalbestyrelsen fører tilsyn med, at forordningens bestemmelser og bestemmelserne i denne bekendtgørelse overholdes, jf. dog stk. 2 og 3. Stk. 2. Miljøstyrelsen fører tilsyn med, at forordningens bestemmelser og denne bekendtgørelses bestemmelser om affald, der er overført til Danmark som bestemmelsesland, overholdes på virksomheder, hvor godkendelseskompetencen efter reglerne om godkendelse af listevirksomhed er henlagt til Miljøstyrelsen. Stk. 3. Miljøstyrelsen fører endvidere tilsyn med, at forordningens bestemmelser overholdes ved transport af affald, der er overført til Danmark som bestemmelsesland og affald bestemt til overførsel, hvor Danmark er afsendelsesland samt transit af affald."
    },
    {
      "provision_ref": "12",
      "section": "12",
      "content": "§ 12. Miljøstyrelsen træffer afgørelse om, hvorvidt affald i henhold til forordningens artikel 22 og 24 skal returneres til afsendelsesstaten eller bortskaffes eller nyttiggøres på anden vis end angivet i anmeldelsen. Stk. 2. Hvis kommunalbestyrelsen vurderer, at der i henhold til forordningens artikel 22 og 24 er grundlag for, at anmelderen eller den kompetente afsendelsesmyndighed skal sørge for, at affald returneres til afsendelsesstaten eller i øvrigt skal bortskaffes eller nyttiggøres på anden vis end angivet i anmeldelsen, skal kommunalbestyrelsen orientere Miljøstyrelsen herom."
    },
    {
      "provision_ref": "13",
      "section": "13",
      "content": "§ 13. Afgørelser efter forordningen og denne bekendtgørelse kan ikke indbringes for anden administrativ myndighed."
    },
    {
      "provision_ref": "14",
      "section": "14",
      "content": "§ 14. Medmindre højere straf er forskyldt efter den øvrige lovgivning, straffes med bøde den, der 1) undlader at stille sikkerhed, jf. § 6, 2) modtager affald, som er overført til Danmark som bestemmelsesland, og som ikke er overført i overensstemmelse med forordningens bestemmelser, jf. § 9, stk. 1, 3) formidler overførsler af affald i strid med § 9, stk. 2, eller 4) overtræder forbuddet i § 10, stk. 1-3. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 1. januar 2011. Stk. 2. Bekendtgørelse nr. 799 af 28. juni 2007 om overførsel af affald ophæves, jf. dog stk. 3. Stk. 3. For en overførsel, hvor Miljøstyrelsen har modtaget anmeldelse før den 1. januar 2011, gælder bekendtgørelse nr. 799 af 28. juni 2007 om overførsel af affald."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. I denne bekendtgørelse forstås ved: 1) Affald: Affald som defineret i bekendtgørelse om affald. 2) Bortskaffelse: De former og metoder som er anført i bilag 6A til bekendtgørelse om affald. 3) Bortskaffelsesanlæg: Anlæg som foretager bortskaffelse af affald. 4) Forordningen: Europa-Parlamentets og Rådets forordning (EF) nr. 1013/2006 af 14. juni 2006 om overførsel af affald. 5) Nyttiggørelse: De former og metoder som er anført i bilag 6B til bekendtgørelse om affald. 6) Nyttiggørelsesanlæg: Anlæg som foretager nyttiggørelse af affald. 7) Overførsel: Overførsel som defineret i artikel 2, nr. 34, i forordningen.",
      "valid_from": "2010-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Når Danmark er afsendelsesland, indgives anmeldelse om overførsel af affald, der i henhold til forordningen skal anmeldes, til Miljøstyrelsen.",
      "valid_from": "2010-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Ved fremsendelse af anmeldelse om overførsel af affald, hvor Danmark er afsendelsesland, meddeler anmelder foruden de oplysninger, der efter forordningens artikel 4, nr. 2, er pligtmæssige tillige oplysning om 1) varighed og art af den godkendelse, som nyttiggørelses- eller bortskaffelsesanlægget har, 2) beskrivelse af behandlingsprocessen i anlægget, der modtager affaldet, og 3) kopi af kontrakterne, jf. forordningens bilag II, del 1, nr. 22 og 23. Stk. 2. Ved fremsendelse af anmeldelse om overførsel af affald, hvor Danmark er afsendelsesland, ledsages anmeldelsen af en bekræftelse fra kommunalbestyrelsen i den kommune, hvori affaldsproducenten er beliggende, på at affaldet svarer til beskrivelsen i rubrik 12, 13 og 14 i anmeldelsesformularen, jf. forordningens bilag IA. Stk. 3. Såfremt den i stk. 2 nævnte bekræftelse fra kommunalbestyrelsen ikke fremsendes, skal anmelder i stedet fremsende en kemisk analyse af affaldets sammensætning samt en beskrivelse af den produktionsproces, hvorved affaldet er fremkommet.",
      "valid_from": "2010-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Anmeldelse, oplysninger, dokumentation eller andre meddelelser skal forelægges på dansk, svensk, norsk eller engelsk.",
      "valid_from": "2010-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Anmelder skal betale et gebyr til dækning af alle omkostninger ved behandling af anmeldelse om overførsel af affald, uanset om Danmark er afsendelsesland eller bestemmelsesland. For anmeldelser modtaget i 2011 udgør gebyret 8.906 kr. pr. anmeldelse. Gebyret reguleres årligt pr. 1. januar på grundlag af det seneste offentliggjorte pris- og lønindeks i Finansministeriets Økonomisk Administrative Vejledning. Den aktuelle gebyrsats offentliggøres på Miljøstyrelsens hjemmeside www.mst.dk. Stk. 2. Gebyret opkræves af Miljøstyrelsen, når Miljøstyrelsen iværksætter behandlingen af anmeldelsen, og betales efter de anvisninger, der fremgår af opkrævningen. Der betales ikke gebyr, hvis anmelderen annullerer anmeldelsen, inden gebyropkrævningen er afsendt. Stk. 3. Betales gebyret ikke rettidigt, forrentes gebyret med en årlig rente svarende til den til enhver tid gældende diskonto med et tillæg på 5 procent.",
      "valid_from": "2010-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Når Danmark er afsendelsesland ved overførsel af affald, der i henhold til forordningen skal anmeldes, skal anmelder eller en anden fysisk eller juridisk person på dennes vegne, stille en sikkerhed på 3.000 kr. pr. ton affald, der skal overføres i henhold til anmeldelsen. Stk. 2. Såfremt Miljøstyrelsen skønner, at de forventede omkostninger til transport, bortskaffelse, nyttiggørelse og oplagring vil afvige væsentligt fra det i stk. 1 anførte beløb, kan Miljøstyrelsen bestemme, at sikkerhedsstillelsen skal udgøre et større eller mindre beløb end angivet i stk. 1.",
      "valid_from": "2010-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Som sikkerhedsstillelse anerkendes 1) bankgaranti stillet af et pengeinstitut, 2) garanti stillet af kautionsselskab, eller 3) kontant depot på spærret konto i pengeinstitut. Stk. 2. Miljøstyrelsen kan godkende anden form for sikkerhedsstillelse.",
      "valid_from": "2010-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. En sikkerhedsstillelse efter forordningen skal henvise til anmeldelsens løbenummer og klausuleres således, at den først kan frigives, når Miljøstyrelsen har modtaget den attest, der er omhandlet i forordningens artikel 6, stk. 5, eller artikel 6, stk. 8. Stk. 2. Ved overførsel af affald bestemt til midlertidig nyttiggørelse eller bortskaffelse, hvor en yderligere nyttiggørelse eller bortskaffelse finder sted i bestemmelseslandet, kan sikkerhedsstillelsen dog klausuleres således, at den kan frigives, når affaldet forlader det anlæg, der udfører den midlertidige behandling, og Miljøstyrelsen har modtaget den attest, der er omhandlet i forordningens artikel 6, stk. 6. Stk. 3. Det skal endvidere fremgå af sikkerhedsstillelsen, at den skal udbetales til Miljøstyrelsen, når styrelsen vurderer, at den danske stat eller andre berørte myndigheder skal opfylde de forpligtelser, der følger af forordningens artikel 23 og 25. Stk. 4. Sikkerhedsstillelsen udstedes til den danske stat, c/o Miljøstyrelsen, Strandgade 29, 1401 København K. Stk. 5. Sikkerhedsstillelsen skal være gyldig på tidspunktet for anmeldelse. Der skal stilles særskilt sikkerhed for hver anmeldelse.",
      "valid_from": "2010-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Virksomheder må kun modtage affald, der er overført til Danmark som bestemmelsesland, når affaldet er overført i overensstemmelse med forordningens bestemmelser. Stk. 2. Forhandlere og mæglere, der formidler overførsler af affald, skal sikre sig, at affaldet overføres i overensstemmelse med forordningens bestemmelser.",
      "valid_from": "2010-12-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Det er forbudt at overføre affald til bortskaffelse i Danmark. Dette gælder dog ikke i følgende tilfælde: 1) Hvis der i afsendelseslandet ikke findes egnede bortskaffelsesmuligheder, og affaldet fremstilles i så begrænsede mængder, at oprettelsen af nye, specialiserede bortskaffelsesanlæg inden for dette land vil være uøkonomisk. 2) Ved overførsel fra EU-lande og EFTA-lande, der er parter i Basel-konventionen , til Danmark som bestemmelsesland af farligt affald bestemt til forbrænding på landjorden, jf. punkt D 10 i bilag 6A i bekendtgørelse om affald. 2) Schweiz, Norge, Island og Liechtenstein er EFTA-lande og parter i Basel-konventionen. Stk. 2. Når Danmark er afsendelsesland, er det forbudt at overføre affald til bortskaffelse i EU-lande og EFTA-lande, der er parter i Basel-konventionen. Dette gælder dog ikke i følgende tilfælde: 1) Hvis der i Danmark ikke findes egnede bortskaffelsesanlæg, og affaldet fremstilles i Danmark i så begrænsede mængder, at oprettelsen af nye, specialiserede bortskaffelsesanlæg i Danmark vil være uøkonomisk. 2) Ved overførsel fra Danmark som afsendelsesland af farligt affald bestemt til forbrænding på landjorden, jf. punkt D 10 i bilag 6A i bekendtgørelse om affald. Stk. 3. Det er endvidere forbudt at formidle overførsler af affald i strid med forbuddet i stk. 1 og stk. 2. Stk. 4. Miljøstyrelsen kan dispensere fra forbuddet i stk. 2 og stk. 3, jf. stk. 2.",
      "valid_from": "2010-12-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Kommunalbestyrelsen fører tilsyn med, at forordningens bestemmelser og bestemmelserne i denne bekendtgørelse overholdes, jf. dog stk. 2 og 3. Stk. 2. Miljøstyrelsen fører tilsyn med, at forordningens bestemmelser og denne bekendtgørelses bestemmelser om affald, der er overført til Danmark som bestemmelsesland, overholdes på virksomheder, hvor godkendelseskompetencen efter reglerne om godkendelse af listevirksomhed er henlagt til Miljøstyrelsen. Stk. 3. Miljøstyrelsen fører endvidere tilsyn med, at forordningens bestemmelser overholdes ved transport af affald, der er overført til Danmark som bestemmelsesland og affald bestemt til overførsel, hvor Danmark er afsendelsesland samt transit af affald.",
      "valid_from": "2010-12-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Miljøstyrelsen træffer afgørelse om, hvorvidt affald i henhold til forordningens artikel 22 og 24 skal returneres til afsendelsesstaten eller bortskaffes eller nyttiggøres på anden vis end angivet i anmeldelsen. Stk. 2. Hvis kommunalbestyrelsen vurderer, at der i henhold til forordningens artikel 22 og 24 er grundlag for, at anmelderen eller den kompetente afsendelsesmyndighed skal sørge for, at affald returneres til afsendelsesstaten eller i øvrigt skal bortskaffes eller nyttiggøres på anden vis end angivet i anmeldelsen, skal kommunalbestyrelsen orientere Miljøstyrelsen herom.",
      "valid_from": "2010-12-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Afgørelser efter forordningen og denne bekendtgørelse kan ikke indbringes for anden administrativ myndighed.",
      "valid_from": "2010-12-15",
      "valid_to": null
    },
    {
      "provision_ref": "14",
      "section": "14",
      "content": "§ 14. Medmindre højere straf er forskyldt efter den øvrige lovgivning, straffes med bøde den, der 1) undlader at stille sikkerhed, jf. § 6, 2) modtager affald, som er overført til Danmark som bestemmelsesland, og som ikke er overført i overensstemmelse med forordningens bestemmelser, jf. § 9, stk. 1, 3) formidler overførsler af affald i strid med § 9, stk. 2, eller 4) overtræder forbuddet i § 10, stk. 1-3. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare derfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-12-15",
      "valid_to": null
    },
    {
      "provision_ref": "15",
      "section": "15",
      "content": "§ 15. Bekendtgørelsen træder i kraft den 1. januar 2011. Stk. 2. Bekendtgørelse nr. 799 af 28. juni 2007 om overførsel af affald ophæves, jf. dog stk. 3. Stk. 3. For en overførsel, hvor Miljøstyrelsen har modtaget anmeldelse før den 1. januar 2011, gælder bekendtgørelse nr. 799 af 28. juni 2007 om overførsel af affald.",
      "valid_from": "2010-12-15",
      "valid_to": null
    }
  ],
  "definitions": []
}
