{
  "id": "2015:1295",
  "type": "statute",
  "title": "Bekendtgørelse om tilskud til bevaring af husdyrgenetiske ressourcer for 2015 og 2016",
  "short_name": "BEK H#LOKDOK04",
  "status": "in_force",
  "issued_date": "2015-11-24",
  "url": "https://www.retsinformation.dk/eli/lta/2015/1295/xml",
  "description": "Retsinformation source. DocumentId=CK000262; AccessionNumber=B20150129505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. NaturErhvervstyrelsen kan yde tilskud til: 1) bevaring af gamle danske husdyrracer (dyretilskud), jf. kapitel 2 og 2) avls- og raceforeninger, der bidrager til bevaring af gamle danske husdyrracer, jf. kapitel 3. Stk. 2. Afgørelse efter stk. 1 træffes i overensstemmelse med EU´s statsstøtteregler."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Dyretilskud ydes til private personer eller offentlige institutioner, som på ansøgningstidspunktet er ejere af bevaringsværdige dyr af gamle danske husdyrracer, og som af NaturErhvervstyrelsen kan godkendes som værende en del af det koordinerede avlsarbejde for bevarelse af den pågældende race. Det er en forudsætning, at tilskudsmodtager indgår en femårig samarbejdsaftale med Det Rådgivende Bevaringsudvalg for Danske Husdyrgenetiske Ressourcer (Bevaringsudvalget). Stk. 2. Følgende gamle danske husdyrracer anses for bevaringsværdige: 1) Heste: a) Den Jydske Hest, b) Frederiksborghesten eller c) Knabstrupperhesten. 2) Kvæg: a) Rød Dansk Malkerace anno 1970, b) Sortbroget Dansk Malkerace anno 1965, c) Dansk Korthorn, d) Jysk kvæg eller e) Ø-kvæg/Agersø-kvæg. 3) Får og geder: a) Dansk Landfår, b) Hvidhovedet Marskfår eller c) Dansk Landrace Ged. 4) Svin: a) Dansk Landrace Svin anno 1970 eller b) Sortbroget Landrace Svin. Stk. 3. Tilskud ydes pr. avlsdyr. Tilskud forudsætter dokumentation af afstamningsforhold både for dyret selv og dettes afkom, og der ydes tilskud til dyr, som er forældre til renracet afkom født i det foregående kalenderår, jf. bilag 1."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Dyretilskud kan pr. dyreenhed (DE) årligt højest udgøre 3.000 kr. for hundyr og 8.000 kr. for handyr, og må ikke overskride de ekstraudgifter og indkomsttab, som er forbundet med hold af den truede race. Stk. 2. En dyreenhed (DE) er fastsat som i bilag II i Kommissionens gennemførelsesforordning (EU) nr. 808/2014. En dyreenhed (DE) svarer til tyre, køer og andet kvæg, der er mere end to år gammelt. For heste sættes en dyreenhed (DE) dog til to heste."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. NaturErhvervstyrelsen fastsætter vilkår for ydelsen af dyretilskud og tilskuddets størrelse. Stk. 2. Tilskud udbetales én gang årligt. Stk. 3. Styrelsen fastlægger de nærmere retningslinjer for udbetaling af dyretilskud."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om dyretilskud efter § 2 skal indsendes til NaturErhvervstyrelsen. Der benyttes et ansøgningsskema, som kan findes på styrelsens hjemmeside, www.naturerhverv.dk. Stk. 2. Ansøgningen for 2015 kan indsendes fra den 27. november 2015 og skal skal være modtaget i NaturErhvervstyrelsen senest den 11. december 2015. Stk. 3. Ansøgningen for 2016 kan indsendes fra den 15. februar 2016 og skal være modtaget i NaturErhvervstyrelsen seneste den 15. marts 2016. Stk. 4. NaturErhvervstyrelsen fastsætter de øvrige retningslinjer for ansøgningsproceduren."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. NaturErhvervstyrelsen kan yde tilskud til avls- og raceforeninger, der bidrager til bevaring af gamle danske husdyrracer. Stk. 2. Avls- og raceforeninger er betegnelsen for foreninger, der har interesse i én eller flere racer, som defineres af en racebeskrivelse. Racebeskrivelsen fastlægger, hvilke kriterier et dyr skal opfylde for at blive henregnet til den eller de pågældende racer. Stk. 3. Foreningsdokumenter, herunder vedtægter, generalforsamlingsreferat, årsberetning, regnskab m.v. fremsendes som dokumentation for avls- og raceforeningernes eksistens."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Det i § 6 nævnte tilskud tildeles som et årligt engangstilskud til udgifter til: 1) gebyrer for registrering og vurdering af dyr, 2) prøvetagning og kryokonservering af sæd og embryoner, 3) overvågning af bestandsstrukturen, 4) oplysningsvirksomhed og 5) afholdelse af møder for avlere af gamle husdyrracer. Stk. 2. Udbetaling af tilskud sker på baggrund af en opgørelse fra avls- og raceforeningerne over betalte tilskudsberettigede udgifter afholdt i ansøgningsåret inden ansøgningsfristens udløb. Referater, billedmateriale, informationsmateriale eller andet materiale, kan også vedlægges som dokumentation for gennemførelse af aktiviteter som nævnt i stk. 1."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. NaturErhvervstyrelsen fastsætter efter indstilling fra Bevaringsudvalget størrelsen af det i § 6 nævnte tilskud. Tilskuddet udgør maksimalt kr. 25.000. Tilskuddet forudsætter, at foreningen har indgået en samarbejdsaftale med Bevaringsudvalget. Stk. 2. I de tilfælde, hvor der er flere raceforeninger der bidrager til bevaring af den samme race, kan NaturErhvervstyrelsen fastsætte, at tilskuddet deles mellem de respektive foreninger. Stk. 3. Den maksimale støtteintensitet er 100 procent af de støtteberettigede udgifter."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ansøgning om tilskud skal indsendes til NaturErhvervstyrelsen. Der benyttes et ansøgningsskema, som kan findes på styrelsens hjemmeside, www.naturerhverv.dk. Stk. 2. Ansøgningen for 2015 kan indsendes fra den 27. november og skal være modtaget i NaturErhvervstyrelsen seneste den 11. december 2015. Stk. 3. Ansøgningen for 2016 skal være modtaget i NaturErhvervstyrelsen senest den 15. november 2016."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. NaturErhvervstyrelsen kan beslutte, at tilsagn om tilskud helt eller delvist skal bortfalde og at udbetalte tilskud skal tilbagebetales, hvis 1) samarbejdsaftalen med Bevaringsudvalget misligholdes, 2) tilskudsmodtager ikke opfylder betingelserne for at få tilskud, 3) tilskudsmodtager har givet urigtige eller vildledende oplysninger eller fortiet oplysninger af betydning for ydelse af tilskuddet, eller 4) forudsætningerne for ydelse af tilskud falder bort eller ændres væsentligt. Stk. 2. Ansøgeren har pligt til at give styrelsen meddelelse om forhold, der kan medføre tilskuddets bortfald."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilskud kan ikke ydes til kriseramte virksomheder . 2) Kriseramte virksomheder som defineret i punkt (35) nr. 15 i EU-retningslinjer for statsstøtte i landbrugs- og skovbrugssektoren i landdistrikter 2014-2020 (EU-Tidende 1. juli 2004/C 204) Stk. 2. En støttemodtager, der ikke har efterkommet et krav om tilbagebetaling af tilskud, som EU-Kommissionen ved en tidligere afgørelse har erklæret ulovlig og uforenelig med det indre marked, er udelukket fra at søge tilskud."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Bekendtgørelsen træder i kraft den 27. november 2015. Stk. 2. Bekendtgørelse nr. 350 af 4. april 2014 om tilskud til bevaring af husdyrgenetiske ressourcer for 2014 ophæves. Bekendtgørelsen finder dog fortsat anvendelse for ansøgninger indgivet inden den 31. december 2014."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. NaturErhvervstyrelsen kan yde tilskud til: 1) bevaring af gamle danske husdyrracer (dyretilskud), jf. kapitel 2 og 2) avls- og raceforeninger, der bidrager til bevaring af gamle danske husdyrracer, jf. kapitel 3. Stk. 2. Afgørelse efter stk. 1 træffes i overensstemmelse med EU´s statsstøtteregler.",
      "valid_from": "2015-11-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Dyretilskud ydes til private personer eller offentlige institutioner, som på ansøgningstidspunktet er ejere af bevaringsværdige dyr af gamle danske husdyrracer, og som af NaturErhvervstyrelsen kan godkendes som værende en del af det koordinerede avlsarbejde for bevarelse af den pågældende race. Det er en forudsætning, at tilskudsmodtager indgår en femårig samarbejdsaftale med Det Rådgivende Bevaringsudvalg for Danske Husdyrgenetiske Ressourcer (Bevaringsudvalget). Stk. 2. Følgende gamle danske husdyrracer anses for bevaringsværdige: 1) Heste: a) Den Jydske Hest, b) Frederiksborghesten eller c) Knabstrupperhesten. 2) Kvæg: a) Rød Dansk Malkerace anno 1970, b) Sortbroget Dansk Malkerace anno 1965, c) Dansk Korthorn, d) Jysk kvæg eller e) Ø-kvæg/Agersø-kvæg. 3) Får og geder: a) Dansk Landfår, b) Hvidhovedet Marskfår eller c) Dansk Landrace Ged. 4) Svin: a) Dansk Landrace Svin anno 1970 eller b) Sortbroget Landrace Svin. Stk. 3. Tilskud ydes pr. avlsdyr. Tilskud forudsætter dokumentation af afstamningsforhold både for dyret selv og dettes afkom, og der ydes tilskud til dyr, som er forældre til renracet afkom født i det foregående kalenderår, jf. bilag 1.",
      "valid_from": "2015-11-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Dyretilskud kan pr. dyreenhed (DE) årligt højest udgøre 3.000 kr. for hundyr og 8.000 kr. for handyr, og må ikke overskride de ekstraudgifter og indkomsttab, som er forbundet med hold af den truede race. Stk. 2. En dyreenhed (DE) er fastsat som i bilag II i Kommissionens gennemførelsesforordning (EU) nr. 808/2014. En dyreenhed (DE) svarer til tyre, køer og andet kvæg, der er mere end to år gammelt. For heste sættes en dyreenhed (DE) dog til to heste.",
      "valid_from": "2015-11-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. NaturErhvervstyrelsen fastsætter vilkår for ydelsen af dyretilskud og tilskuddets størrelse. Stk. 2. Tilskud udbetales én gang årligt. Stk. 3. Styrelsen fastlægger de nærmere retningslinjer for udbetaling af dyretilskud.",
      "valid_from": "2015-11-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om dyretilskud efter § 2 skal indsendes til NaturErhvervstyrelsen. Der benyttes et ansøgningsskema, som kan findes på styrelsens hjemmeside, www.naturerhverv.dk. Stk. 2. Ansøgningen for 2015 kan indsendes fra den 27. november 2015 og skal skal være modtaget i NaturErhvervstyrelsen senest den 11. december 2015. Stk. 3. Ansøgningen for 2016 kan indsendes fra den 15. februar 2016 og skal være modtaget i NaturErhvervstyrelsen seneste den 15. marts 2016. Stk. 4. NaturErhvervstyrelsen fastsætter de øvrige retningslinjer for ansøgningsproceduren.",
      "valid_from": "2015-11-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. NaturErhvervstyrelsen kan yde tilskud til avls- og raceforeninger, der bidrager til bevaring af gamle danske husdyrracer. Stk. 2. Avls- og raceforeninger er betegnelsen for foreninger, der har interesse i én eller flere racer, som defineres af en racebeskrivelse. Racebeskrivelsen fastlægger, hvilke kriterier et dyr skal opfylde for at blive henregnet til den eller de pågældende racer. Stk. 3. Foreningsdokumenter, herunder vedtægter, generalforsamlingsreferat, årsberetning, regnskab m.v. fremsendes som dokumentation for avls- og raceforeningernes eksistens.",
      "valid_from": "2015-11-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Det i § 6 nævnte tilskud tildeles som et årligt engangstilskud til udgifter til: 1) gebyrer for registrering og vurdering af dyr, 2) prøvetagning og kryokonservering af sæd og embryoner, 3) overvågning af bestandsstrukturen, 4) oplysningsvirksomhed og 5) afholdelse af møder for avlere af gamle husdyrracer. Stk. 2. Udbetaling af tilskud sker på baggrund af en opgørelse fra avls- og raceforeningerne over betalte tilskudsberettigede udgifter afholdt i ansøgningsåret inden ansøgningsfristens udløb. Referater, billedmateriale, informationsmateriale eller andet materiale, kan også vedlægges som dokumentation for gennemførelse af aktiviteter som nævnt i stk. 1.",
      "valid_from": "2015-11-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. NaturErhvervstyrelsen fastsætter efter indstilling fra Bevaringsudvalget størrelsen af det i § 6 nævnte tilskud. Tilskuddet udgør maksimalt kr. 25.000. Tilskuddet forudsætter, at foreningen har indgået en samarbejdsaftale med Bevaringsudvalget. Stk. 2. I de tilfælde, hvor der er flere raceforeninger der bidrager til bevaring af den samme race, kan NaturErhvervstyrelsen fastsætte, at tilskuddet deles mellem de respektive foreninger. Stk. 3. Den maksimale støtteintensitet er 100 procent af de støtteberettigede udgifter.",
      "valid_from": "2015-11-24",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Ansøgning om tilskud skal indsendes til NaturErhvervstyrelsen. Der benyttes et ansøgningsskema, som kan findes på styrelsens hjemmeside, www.naturerhverv.dk. Stk. 2. Ansøgningen for 2015 kan indsendes fra den 27. november og skal være modtaget i NaturErhvervstyrelsen seneste den 11. december 2015. Stk. 3. Ansøgningen for 2016 skal være modtaget i NaturErhvervstyrelsen senest den 15. november 2016.",
      "valid_from": "2015-11-24",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. NaturErhvervstyrelsen kan beslutte, at tilsagn om tilskud helt eller delvist skal bortfalde og at udbetalte tilskud skal tilbagebetales, hvis 1) samarbejdsaftalen med Bevaringsudvalget misligholdes, 2) tilskudsmodtager ikke opfylder betingelserne for at få tilskud, 3) tilskudsmodtager har givet urigtige eller vildledende oplysninger eller fortiet oplysninger af betydning for ydelse af tilskuddet, eller 4) forudsætningerne for ydelse af tilskud falder bort eller ændres væsentligt. Stk. 2. Ansøgeren har pligt til at give styrelsen meddelelse om forhold, der kan medføre tilskuddets bortfald.",
      "valid_from": "2015-11-24",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilskud kan ikke ydes til kriseramte virksomheder . 2) Kriseramte virksomheder som defineret i punkt (35) nr. 15 i EU-retningslinjer for statsstøtte i landbrugs- og skovbrugssektoren i landdistrikter 2014-2020 (EU-Tidende 1. juli 2004/C 204) Stk. 2. En støttemodtager, der ikke har efterkommet et krav om tilbagebetaling af tilskud, som EU-Kommissionen ved en tidligere afgørelse har erklæret ulovlig og uforenelig med det indre marked, er udelukket fra at søge tilskud.",
      "valid_from": "2015-11-24",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Bekendtgørelsen træder i kraft den 27. november 2015. Stk. 2. Bekendtgørelse nr. 350 af 4. april 2014 om tilskud til bevaring af husdyrgenetiske ressourcer for 2014 ophæves. Bekendtgørelsen finder dog fortsat anvendelse for ansøgninger indgivet inden den 31. december 2014.",
      "valid_from": "2015-11-24",
      "valid_to": null
    }
  ],
  "definitions": []
}
