{
  "id": "2012:678",
  "type": "statute",
  "title": "Bekendtgørelse om Jernbanenævnet",
  "short_name": "BEK H#LOKDOK04",
  "status": "in_force",
  "issued_date": "2012-06-26",
  "url": "https://www.retsinformation.dk/eli/lta/2012/678/xml",
  "description": "Retsinformation source. DocumentId=BL000682; AccessionNumber=B20120067805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Jernbanenævnet behandler klager over afgørelser, hvor der ved lov, jf. § 24 c, stk. 1, i lov om jernbane, eller i henhold til lov er fastsat regler om klageadgang til nævnet. Stk. 2. Jernbanenævnet fører tilsyn som fastsat i §§ 24 a og 24 b i lov om jernbane."
    },
    {
      "provision_ref": "2",
      "section": "2",
      "content": "§ 2. Jernbanenævnet behandler klager vedrørende passagerrettighedsforordningen (Europa-Parlamentets og Rådets forordning (EF) nr. 1371/2007 af 23. oktober 2007), der falder uden for Ankenævnet for Bus, Tog og Metros afgørelseskompetence."
    },
    {
      "provision_ref": "3",
      "section": "3",
      "content": "§ 3. Jernbanenævnet behandler klager vedrørende artikel 5, stk. 6, i PSO-forordningen (Europa-Parlamentets og Rådets forordning (EF) nr. 1370/2007 af 23. oktober 2007)."
    },
    {
      "provision_ref": "4",
      "section": "4",
      "content": "§ 4. Jernbanenævnet består af en formand, seks andre medlemmer samt et antal suppleanter. Jernbanenævnets medlemmer og suppleanter udpeges af transportministeren efter indstilling fra Danmarks Tekniske Universitet (DTU), Aarhus Universitet, Syddansk Universitet, Konkurrencerådet og Forbrugerrådet. Stk. 2. Ministeren kan undtagelsesvist udpege efter indstilling fra andre."
    },
    {
      "provision_ref": "5",
      "section": "5",
      "content": "§ 5. Jernbanenævnet bistås af et sekretariat, der alene udfører opgaver for nævnet og alene er underlagt nævnets instruktion."
    },
    {
      "provision_ref": "6",
      "section": "6",
      "content": "§ 6. Formanden tilrettelægger med bistand fra sekretariatet nævnets arbejde og fastlægger tid, sted og dagsorden for nævnets møder."
    },
    {
      "provision_ref": "7",
      "section": "7",
      "content": "§ 7. Formanden bestemmer under hensyn til sagens karakter, hvilke medlemmer der skal deltage i en sags behandling. Stk. 2. Afgørelsen i den enkelte sag træffes af formanden eller dennes stedfortræder og to, fire eller seks andre medlemmer. Stk. 3. Afgørelse træffes ved almindeligt stemmeflertal."
    },
    {
      "provision_ref": "8",
      "section": "8",
      "content": "§ 8. Det skal fremgå af afgørelsen, hvilke medlemmer der har medvirket ved sagens behandling. Stk. 2. Har et medlem i nævnet et standpunkt, der afviger fra flertallets, anføres navnet på den pågældende og begrundelsen for standpunktet i afgørelsen. Stk. 3. Jernbanenævnet offentliggør nævnets afgørelser på nævnets hjemmeside med de begrænsninger, der følger af almindelige forvaltningsretlige regler."
    },
    {
      "provision_ref": "9",
      "section": "9",
      "content": "§ 9. Formanden kan udpege en stedfortræder til at varetage sine opgaver, hvis formanden er forhindret i at deltage i en sags behandling på grund af inhabilitet, sygdom eller lignende."
    },
    {
      "provision_ref": "10",
      "section": "10",
      "content": "§ 10. Afgørelser, der kan påklages til Jernbanenævnet, kan ikke påklages til anden administrativ myndighed. Jernbanenævnets afgørelser kan ikke påklages til anden administrativ myndighed."
    },
    {
      "provision_ref": "11",
      "section": "11",
      "content": "§ 11. Klage til Jernbanenævnet har ikke opsættende virkning. Jernbanenævnet kan dog, når der foreligger særlige forhold, tillægge en klage opsættende virkning."
    },
    {
      "provision_ref": "12",
      "section": "12",
      "content": "§ 12. Klage til Jernbanenævnet indgives skriftligt til sekretariatet."
    },
    {
      "provision_ref": "13",
      "section": "13",
      "content": "§ 13. For indgivelse af klage betales et gebyr på 4.000 kr. Medfølger gebyr ikke, og betales dette ikke inden en af formanden fastsat frist, afvises klagen. Stk. 2. Afviser nævnet at behandle klagen, tilbagebetales gebyret."
    },
    {
      "provision_ref": "14",
      "section": "14",
      "content": "§ 14. Samtlige nævnets medlemmer deltager i nævnets tilsynsvirksomhed. Nævnet tilrettelægger, hvorledes tilsynet udføres. Stk. 2. Transportministeren og nævnet drøfter efter anmodning fra en af parterne nævnets tilsynsvirksomhed, herunder resultaterne heraf."
    },
    {
      "provision_ref": "15",
      "section": "15",
      "content": "§ 15. Jernbanevirksomheder, der er omfattet af Jernbanenævnets tilsyn, skal årligt betale 0,076 kr. pr. kørt togkilometer på statens jernbaneinfrastruktur, infrastruktur ejet af A/S Storebæltsforbindelsen og A/S Øresundsforbindelsen samt anden infrastruktur beliggende på den danske del af TEN-nettet. Stk. 2. DSB S-tog, den københavnske metro samt privatbaner, der ikke kører på TEN-strækninger, er ikke omfattet af bestemmelsen i stk. 1. Stk. 3. Det i stk. 1 anførte beløb reguleres én gang årligt pr. 1. januar med den af Finansministeriet fastsatte sats for det generelle løn- og prisindeks. Det herefter fremkomne beløb afrundes til nærmeste kronebeløb. Transportministeren bekendtgør eventuelle reguleringer hvert år, første gang pr. 1. januar 2013. Stk. 4. Trafikstyrelsen opkræver beløbet i januar måned med regulering i september måned på grundlag af det forudgående års opgjorte antal kørte togkilometer."
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. juli 2012. Stk. 2. I 2012 opkræves de i § 15 nævnte beløb fra bekendtgørelsens ikrafttræden og året ud. Stk. 3. Bekendtgørelse nr. 1127 af 24. september 2010 om Jernbanenævnet ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Jernbanenævnet behandler klager over afgørelser, hvor der ved lov, jf. § 24 c, stk. 1, i lov om jernbane, eller i henhold til lov er fastsat regler om klageadgang til nævnet. Stk. 2. Jernbanenævnet fører tilsyn som fastsat i §§ 24 a og 24 b i lov om jernbane.",
      "valid_from": "2012-06-26",
      "valid_to": null
    },
    {
      "provision_ref": "2",
      "section": "2",
      "content": "§ 2. Jernbanenævnet behandler klager vedrørende passagerrettighedsforordningen (Europa-Parlamentets og Rådets forordning (EF) nr. 1371/2007 af 23. oktober 2007), der falder uden for Ankenævnet for Bus, Tog og Metros afgørelseskompetence.",
      "valid_from": "2012-06-26",
      "valid_to": null
    },
    {
      "provision_ref": "3",
      "section": "3",
      "content": "§ 3. Jernbanenævnet behandler klager vedrørende artikel 5, stk. 6, i PSO-forordningen (Europa-Parlamentets og Rådets forordning (EF) nr. 1370/2007 af 23. oktober 2007).",
      "valid_from": "2012-06-26",
      "valid_to": null
    },
    {
      "provision_ref": "4",
      "section": "4",
      "content": "§ 4. Jernbanenævnet består af en formand, seks andre medlemmer samt et antal suppleanter. Jernbanenævnets medlemmer og suppleanter udpeges af transportministeren efter indstilling fra Danmarks Tekniske Universitet (DTU), Aarhus Universitet, Syddansk Universitet, Konkurrencerådet og Forbrugerrådet. Stk. 2. Ministeren kan undtagelsesvist udpege efter indstilling fra andre.",
      "valid_from": "2012-06-26",
      "valid_to": null
    },
    {
      "provision_ref": "5",
      "section": "5",
      "content": "§ 5. Jernbanenævnet bistås af et sekretariat, der alene udfører opgaver for nævnet og alene er underlagt nævnets instruktion.",
      "valid_from": "2012-06-26",
      "valid_to": null
    },
    {
      "provision_ref": "6",
      "section": "6",
      "content": "§ 6. Formanden tilrettelægger med bistand fra sekretariatet nævnets arbejde og fastlægger tid, sted og dagsorden for nævnets møder.",
      "valid_from": "2012-06-26",
      "valid_to": null
    },
    {
      "provision_ref": "7",
      "section": "7",
      "content": "§ 7. Formanden bestemmer under hensyn til sagens karakter, hvilke medlemmer der skal deltage i en sags behandling. Stk. 2. Afgørelsen i den enkelte sag træffes af formanden eller dennes stedfortræder og to, fire eller seks andre medlemmer. Stk. 3. Afgørelse træffes ved almindeligt stemmeflertal.",
      "valid_from": "2012-06-26",
      "valid_to": null
    },
    {
      "provision_ref": "8",
      "section": "8",
      "content": "§ 8. Det skal fremgå af afgørelsen, hvilke medlemmer der har medvirket ved sagens behandling. Stk. 2. Har et medlem i nævnet et standpunkt, der afviger fra flertallets, anføres navnet på den pågældende og begrundelsen for standpunktet i afgørelsen. Stk. 3. Jernbanenævnet offentliggør nævnets afgørelser på nævnets hjemmeside med de begrænsninger, der følger af almindelige forvaltningsretlige regler.",
      "valid_from": "2012-06-26",
      "valid_to": null
    },
    {
      "provision_ref": "9",
      "section": "9",
      "content": "§ 9. Formanden kan udpege en stedfortræder til at varetage sine opgaver, hvis formanden er forhindret i at deltage i en sags behandling på grund af inhabilitet, sygdom eller lignende.",
      "valid_from": "2012-06-26",
      "valid_to": null
    },
    {
      "provision_ref": "10",
      "section": "10",
      "content": "§ 10. Afgørelser, der kan påklages til Jernbanenævnet, kan ikke påklages til anden administrativ myndighed. Jernbanenævnets afgørelser kan ikke påklages til anden administrativ myndighed.",
      "valid_from": "2012-06-26",
      "valid_to": null
    },
    {
      "provision_ref": "11",
      "section": "11",
      "content": "§ 11. Klage til Jernbanenævnet har ikke opsættende virkning. Jernbanenævnet kan dog, når der foreligger særlige forhold, tillægge en klage opsættende virkning.",
      "valid_from": "2012-06-26",
      "valid_to": null
    },
    {
      "provision_ref": "12",
      "section": "12",
      "content": "§ 12. Klage til Jernbanenævnet indgives skriftligt til sekretariatet.",
      "valid_from": "2012-06-26",
      "valid_to": null
    },
    {
      "provision_ref": "13",
      "section": "13",
      "content": "§ 13. For indgivelse af klage betales et gebyr på 4.000 kr. Medfølger gebyr ikke, og betales dette ikke inden en af formanden fastsat frist, afvises klagen. Stk. 2. Afviser nævnet at behandle klagen, tilbagebetales gebyret.",
      "valid_from": "2012-06-26",
      "valid_to": null
    },
    {
      "provision_ref": "14",
      "section": "14",
      "content": "§ 14. Samtlige nævnets medlemmer deltager i nævnets tilsynsvirksomhed. Nævnet tilrettelægger, hvorledes tilsynet udføres. Stk. 2. Transportministeren og nævnet drøfter efter anmodning fra en af parterne nævnets tilsynsvirksomhed, herunder resultaterne heraf.",
      "valid_from": "2012-06-26",
      "valid_to": null
    },
    {
      "provision_ref": "15",
      "section": "15",
      "content": "§ 15. Jernbanevirksomheder, der er omfattet af Jernbanenævnets tilsyn, skal årligt betale 0,076 kr. pr. kørt togkilometer på statens jernbaneinfrastruktur, infrastruktur ejet af A/S Storebæltsforbindelsen og A/S Øresundsforbindelsen samt anden infrastruktur beliggende på den danske del af TEN-nettet. Stk. 2. DSB S-tog, den københavnske metro samt privatbaner, der ikke kører på TEN-strækninger, er ikke omfattet af bestemmelsen i stk. 1. Stk. 3. Det i stk. 1 anførte beløb reguleres én gang årligt pr. 1. januar med den af Finansministeriet fastsatte sats for det generelle løn- og prisindeks. Det herefter fremkomne beløb afrundes til nærmeste kronebeløb. Transportministeren bekendtgør eventuelle reguleringer hvert år, første gang pr. 1. januar 2013. Stk. 4. Trafikstyrelsen opkræver beløbet i januar måned med regulering i september måned på grundlag af det forudgående års opgjorte antal kørte togkilometer.",
      "valid_from": "2012-06-26",
      "valid_to": null
    },
    {
      "provision_ref": "16",
      "section": "16",
      "content": "§ 16. Bekendtgørelsen træder i kraft den 1. juli 2012. Stk. 2. I 2012 opkræves de i § 15 nævnte beløb fra bekendtgørelsens ikrafttræden og året ud. Stk. 3. Bekendtgørelse nr. 1127 af 24. september 2010 om Jernbanenævnet ophæves.",
      "valid_from": "2012-06-26",
      "valid_to": null
    }
  ],
  "definitions": []
}
