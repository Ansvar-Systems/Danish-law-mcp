{
  "id": "2023:1744",
  "type": "statute",
  "title": "Bekendtgørelse om Danmarks Eksport- og Investeringsfonds grønne matchfinansieringsordning",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1744/xml",
  "description": "Retsinformation source. DocumentId=CQ002723; AccessionNumber=B20230174405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds grønne matchfinansieringsordning. Stk. 2. Udlånsrammen i den grønne matchfinansieringsordning består af en tabsramme samt en adgang for Danmarks Eksport- og Investeringsfond til at optage lån, herunder statsligt genudlån."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Finansiering ved anvendelsen af midler under den grønne matchfinansieringsordning skal have til formål at fremme national og global grøn omstilling, herunder udvikling og udbredelse af nye teknologier, omlægning af energisystemer til vedvarende energi, lagring og effektiv anvendelse af energi mv. og fremme af global eksport af grøn teknologi, eksempelvis inden for vind og energieffektiviseringsløsninger. Finansieringen skal bidrage til opfyldelse af Parisaftalens temperaturmål samt realisering af nationale klimamål og dermed tiltag, der reducerer belastningen for klima, natur og miljø, herunder tiltag rettet mod vandknaphed, fødevaremangel og bæredygtig fødevareproduktion. Stk. 2. Ved udvælgelsen af projekter og initiativer, der bidrager til den nationale og globale grønne omstilling, og som kan finansieres af Danmarks Eksport- og Investeringsfond i medfør af denne bekendtgørelse, jf. stk. 1, foretager Danmarks Eksport- og Investeringsfond en samlet vurdering af det kommercielle og det omstillingsmæssige potentiale af det enkelte projekt eller initiativ. Til brug for denne vurdering inddrager Danmarks Eksport- og Investeringsfond dels EU’s klassificeringssystem (taksonomi) for bæredygtige økonomiske investeringer og dels andre vurderingsprincipper og kriterier af relevans for vurderingen af projektet eller initiativets potentiale til at bidrage til den grønne omstilling. De nærmere kriterier for vurderingen af det omstillingsmæssige potentiale skal følge Politik for finansiering/investering omfattet af Danmarks Grønne Fremtidsfond , idet anvendelsen heraf dog skal ske under hensyntagen til at målgruppen for den grønne matchfinansieringsordning er virksomheder i den tidlige udviklingsfase. Hvor der er tale om investeringer sammen med business angels, venturefonde mv., skal Danmarks Eksport- og Investeringsfond som led i due diligenceprocessen betrygges i, at pågældende kan spille en central rolle i fremme af virksomheder og projekter i henhold til Politik for finansiering/investering omfattet af Danmarks Grønne Fremtidsfond, ligeledes under hensyntagen til udviklingsfasen for de virksomheder og projekter, som den pågældende investor påtænker at investere i."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Danmarks Eksport- og Investeringsfond kan anvende udlånsrammen til investeringer i form af lån, herunder lån med egenkapitallignende egenskaber og konvertible lån. Stk. 2. Matchfinansieringsordningen kan anvendes på følgende måder: 1) En matchlånefacilitet, hvor der ydes lån til virksomheder, som godkendte business angels selv investerer i. Danmarks Eksport- og Investeringsfond godkender, hvilke business angels der kan få adgang til lånefaciliteten. Lånefaciliteten kan benyttes såfremt de godkendte business angels og den virksomhed, som den godkendte business angel investerer i, vælger dette, og kan således ydes uden godkendelse af den enkelte virksomhed i Danmarks Eksport- og Investeringsfond. 2) Et konvertibelt låneprodukt, der målrettes ventureegnede virksomheder med stort værdipotentiale, men som fortsat er i den tidlige udviklingsfase. Lånet skal bidrage til at modne danske ventureegnede virksomheder til senere stadie egenkapitalfinansiering. Danmarks Eksport- og Investeringsfond matcher privat finansiering fra business angels, venturefonde mv. 3) Et tidligt låneprodukt målrettet virksomheder i den tidlige udviklingsfase, som er kommercielt attraktive og som forventes at kunne komme til at udgøre en solid vækstvirksomhed, men som ikke har venturepotentiale. Danmarks Eksport- og Investeringsfond matcher privat finansiering fra business angels, venturefonde mv. Stk. 3. Der stilles følgende krav til virksomhederne, der får et af ovenstående lån: 1) Matchlån ydes til videnbaserede iværksættervirksomheder. Ved iværksættervirksomheder forstås unoterede, små virksomheder i de første fem år efter deres registrering. Ved videnbaseret forstås, at virksomhedernes aktiviteter i høj grad er baseret på forskning, innovation eller udviklingsaktiviteter, som defineret i Frascati- eller Oslo-manualen. 2) Virksomheden må ikke være dannet ved fusion og må ikke have udloddet overskud. Stk. 4. Det stilles følgende krav i forbindelse med långivning: 1) Matchlån matches med privat kapital fra fx business angels, venturefonde mv., så den samlede portefølje af matchlån som minimum matches 1:1 af privat kapital. Privat kapital er kapital fra private investorer, så som business angels, venturefonde mv. i form af egenkapital og lån med egenkapitallignende egenskaber samt lån, herunder konvertible lån, fra andre långivere end pengeinstitutter eller realkreditinstitutter. 2) Den maksimale størrelse for Danmarks Eksport- og Investeringsfonds lån under den grønne matchfinansieringsordning er 7.500.000 kr. pr. selskab. 3) Lånene skal have en løbetid på maksimalt 10 år. Stk. 5. Danmarks Eksport- og Investeringsfond skal løbende koordinere deres tidlige fase indsats med Innovationsfonden samt have en tæt kobling til de relevante vidensinstitutioner."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Lån under den grønne matchfinansieringsordning skal ydes inden for rammerne af EU’s statsstøtteregler, herunder reglerne for etableringsstøtte i EU’s forordning om visse kategorier af støttes forenelighed med det indre marked i henhold til traktatens artikel 107 og 108. Erhvervsministeriet forestår indberetningen af støtteordninger til EU-Kommissionen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Danmarks Eksport- og Investeringsfond kan som supplement til den afsatte bevilling optage lån, herunder statsligt genudlån, til medfinansiering af grøn matchfinansiering. Det samlede lånebeløb eksklusive renter kan ikke overstige 75 pct. af den afsatte tabsramme på 35,0 mio. kr., hvilket giver Danmarks Eksport- og Investeringsfond en udlånsramme på i alt 61,3 mio. kr. under ordningen. Det forventes, at Danmarks Eksport- og Investeringsfond har udstedt matchlån svarende til udlånsrammen senest i 2025. Stk. 2. Danmarks Eksport- og Investeringsfond kan refinansiere de lån, der optages til finansieringen, , frem til ti år efter senest udstedt lån, forventelig i 2035."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ordningens resultat før tabsramme opgøres som Danmarks Eksport- og Investeringsfonds indtægter på de konkrete forretninger fraregnet tab på de konkrete forretninger samt administrations- og fundingomkostninger. Eventuelle andre tabsdækninger end tabsrammen, f.eks. fra Den Europæiske Investeringsfond, som har til formål at øge kapaciteten til at indgå flere forretninger eller tage større risici under ordningen, indgår ikke i opgørelsen. Stk. 2. Danmarks Eksport- og Investeringsfond hæfter for et samlet tab på ordningen, forstået som et underskud ved opgørelsen af resultatet i stk. 1, som overstiger den tildelte tabsramme. Stk. 3. Overskud på ordningen, forstået som et overskud ved opgørelsen af resultatet i stk. 1, tilfalder Danmarks Eksport- og Investeringsfond. Stk. 4. Overskydende tabsramme, forstået som tildelte tabsrammer, der ikke modsvares af et samlet tab på ordningen, kan af Danmarks Eksport- og Investeringsfond anvendes til at udstede nye matchlån. Overskydende tabsramme, der ikke anvendes til udstedelse af nye matchlån, tilgår staten."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervsministeriet fører tilsyn med Danmarks Eksport- og Investeringsfonds grønne matchfinansieringsordning som del af det almindelige tilsyn med Danmarks Eksport- og Investeringsfond. Stk. 2. Den grønne matchfinansieringsordning indgår i Danmarks Eksport- og Investeringsfonds årsrapport, der revideres. Stk. 3. Danmarks Eksport- og Investeringsfond skal, uanset stk. 2, i sine regnskabssystemer holde separat regnskab for den grønne matchfinansieringsordning og skal senest fra regnskabsåret 2024 årligt aflægge separat regnskab med revisorerklæring med begrænset sikkerhed. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i den grønne matchfinansieringsordning."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når udlånsrammen til den grønne matchfinansieringsordning, jf. § 5, stk. 1, er opbrugt, skal der senest 6 måneder efter laves en opgørelse over ordningen. Eventuel overskydende tabsramme, jf. § 6, stk. 4, som ikke er anvendt eller deponeret til forventede fremtidige tab eller udstedelse af nye lån, tilbagebetales til staten. Der tages i denne forbindelse stilling til behovet for senere opgørelser."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. januar 2024. Stk. 2. Bekendtgørelse nr. 1945 af 4. oktober 2021 om Vækstfondens grønne matchfinansieringsordning ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for Danmarks Eksport- og Investeringsfonds grønne matchfinansieringsordning. Stk. 2. Udlånsrammen i den grønne matchfinansieringsordning består af en tabsramme samt en adgang for Danmarks Eksport- og Investeringsfond til at optage lån, herunder statsligt genudlån.",
      "valid_from": "2023-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Finansiering ved anvendelsen af midler under den grønne matchfinansieringsordning skal have til formål at fremme national og global grøn omstilling, herunder udvikling og udbredelse af nye teknologier, omlægning af energisystemer til vedvarende energi, lagring og effektiv anvendelse af energi mv. og fremme af global eksport af grøn teknologi, eksempelvis inden for vind og energieffektiviseringsløsninger. Finansieringen skal bidrage til opfyldelse af Parisaftalens temperaturmål samt realisering af nationale klimamål og dermed tiltag, der reducerer belastningen for klima, natur og miljø, herunder tiltag rettet mod vandknaphed, fødevaremangel og bæredygtig fødevareproduktion. Stk. 2. Ved udvælgelsen af projekter og initiativer, der bidrager til den nationale og globale grønne omstilling, og som kan finansieres af Danmarks Eksport- og Investeringsfond i medfør af denne bekendtgørelse, jf. stk. 1, foretager Danmarks Eksport- og Investeringsfond en samlet vurdering af det kommercielle og det omstillingsmæssige potentiale af det enkelte projekt eller initiativ. Til brug for denne vurdering inddrager Danmarks Eksport- og Investeringsfond dels EU’s klassificeringssystem (taksonomi) for bæredygtige økonomiske investeringer og dels andre vurderingsprincipper og kriterier af relevans for vurderingen af projektet eller initiativets potentiale til at bidrage til den grønne omstilling. De nærmere kriterier for vurderingen af det omstillingsmæssige potentiale skal følge Politik for finansiering/investering omfattet af Danmarks Grønne Fremtidsfond , idet anvendelsen heraf dog skal ske under hensyntagen til at målgruppen for den grønne matchfinansieringsordning er virksomheder i den tidlige udviklingsfase. Hvor der er tale om investeringer sammen med business angels, venturefonde mv., skal Danmarks Eksport- og Investeringsfond som led i due diligenceprocessen betrygges i, at pågældende kan spille en central rolle i fremme af virksomheder og projekter i henhold til Politik for finansiering/investering omfattet af Danmarks Grønne Fremtidsfond, ligeledes under hensyntagen til udviklingsfasen for de virksomheder og projekter, som den pågældende investor påtænker at investere i.",
      "valid_from": "2023-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Danmarks Eksport- og Investeringsfond kan anvende udlånsrammen til investeringer i form af lån, herunder lån med egenkapitallignende egenskaber og konvertible lån. Stk. 2. Matchfinansieringsordningen kan anvendes på følgende måder: 1) En matchlånefacilitet, hvor der ydes lån til virksomheder, som godkendte business angels selv investerer i. Danmarks Eksport- og Investeringsfond godkender, hvilke business angels der kan få adgang til lånefaciliteten. Lånefaciliteten kan benyttes såfremt de godkendte business angels og den virksomhed, som den godkendte business angel investerer i, vælger dette, og kan således ydes uden godkendelse af den enkelte virksomhed i Danmarks Eksport- og Investeringsfond. 2) Et konvertibelt låneprodukt, der målrettes ventureegnede virksomheder med stort værdipotentiale, men som fortsat er i den tidlige udviklingsfase. Lånet skal bidrage til at modne danske ventureegnede virksomheder til senere stadie egenkapitalfinansiering. Danmarks Eksport- og Investeringsfond matcher privat finansiering fra business angels, venturefonde mv. 3) Et tidligt låneprodukt målrettet virksomheder i den tidlige udviklingsfase, som er kommercielt attraktive og som forventes at kunne komme til at udgøre en solid vækstvirksomhed, men som ikke har venturepotentiale. Danmarks Eksport- og Investeringsfond matcher privat finansiering fra business angels, venturefonde mv. Stk. 3. Der stilles følgende krav til virksomhederne, der får et af ovenstående lån: 1) Matchlån ydes til videnbaserede iværksættervirksomheder. Ved iværksættervirksomheder forstås unoterede, små virksomheder i de første fem år efter deres registrering. Ved videnbaseret forstås, at virksomhedernes aktiviteter i høj grad er baseret på forskning, innovation eller udviklingsaktiviteter, som defineret i Frascati- eller Oslo-manualen. 2) Virksomheden må ikke være dannet ved fusion og må ikke have udloddet overskud. Stk. 4. Det stilles følgende krav i forbindelse med långivning: 1) Matchlån matches med privat kapital fra fx business angels, venturefonde mv., så den samlede portefølje af matchlån som minimum matches 1:1 af privat kapital. Privat kapital er kapital fra private investorer, så som business angels, venturefonde mv. i form af egenkapital og lån med egenkapitallignende egenskaber samt lån, herunder konvertible lån, fra andre långivere end pengeinstitutter eller realkreditinstitutter. 2) Den maksimale størrelse for Danmarks Eksport- og Investeringsfonds lån under den grønne matchfinansieringsordning er 7.500.000 kr. pr. selskab. 3) Lånene skal have en løbetid på maksimalt 10 år. Stk. 5. Danmarks Eksport- og Investeringsfond skal løbende koordinere deres tidlige fase indsats med Innovationsfonden samt have en tæt kobling til de relevante vidensinstitutioner.",
      "valid_from": "2023-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Lån under den grønne matchfinansieringsordning skal ydes inden for rammerne af EU’s statsstøtteregler, herunder reglerne for etableringsstøtte i EU’s forordning om visse kategorier af støttes forenelighed med det indre marked i henhold til traktatens artikel 107 og 108. Erhvervsministeriet forestår indberetningen af støtteordninger til EU-Kommissionen.",
      "valid_from": "2023-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Danmarks Eksport- og Investeringsfond kan som supplement til den afsatte bevilling optage lån, herunder statsligt genudlån, til medfinansiering af grøn matchfinansiering. Det samlede lånebeløb eksklusive renter kan ikke overstige 75 pct. af den afsatte tabsramme på 35,0 mio. kr., hvilket giver Danmarks Eksport- og Investeringsfond en udlånsramme på i alt 61,3 mio. kr. under ordningen. Det forventes, at Danmarks Eksport- og Investeringsfond har udstedt matchlån svarende til udlånsrammen senest i 2025. Stk. 2. Danmarks Eksport- og Investeringsfond kan refinansiere de lån, der optages til finansieringen, , frem til ti år efter senest udstedt lån, forventelig i 2035.",
      "valid_from": "2023-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ordningens resultat før tabsramme opgøres som Danmarks Eksport- og Investeringsfonds indtægter på de konkrete forretninger fraregnet tab på de konkrete forretninger samt administrations- og fundingomkostninger. Eventuelle andre tabsdækninger end tabsrammen, f.eks. fra Den Europæiske Investeringsfond, som har til formål at øge kapaciteten til at indgå flere forretninger eller tage større risici under ordningen, indgår ikke i opgørelsen. Stk. 2. Danmarks Eksport- og Investeringsfond hæfter for et samlet tab på ordningen, forstået som et underskud ved opgørelsen af resultatet i stk. 1, som overstiger den tildelte tabsramme. Stk. 3. Overskud på ordningen, forstået som et overskud ved opgørelsen af resultatet i stk. 1, tilfalder Danmarks Eksport- og Investeringsfond. Stk. 4. Overskydende tabsramme, forstået som tildelte tabsrammer, der ikke modsvares af et samlet tab på ordningen, kan af Danmarks Eksport- og Investeringsfond anvendes til at udstede nye matchlån. Overskydende tabsramme, der ikke anvendes til udstedelse af nye matchlån, tilgår staten.",
      "valid_from": "2023-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Erhvervsministeriet fører tilsyn med Danmarks Eksport- og Investeringsfonds grønne matchfinansieringsordning som del af det almindelige tilsyn med Danmarks Eksport- og Investeringsfond. Stk. 2. Den grønne matchfinansieringsordning indgår i Danmarks Eksport- og Investeringsfonds årsrapport, der revideres. Stk. 3. Danmarks Eksport- og Investeringsfond skal, uanset stk. 2, i sine regnskabssystemer holde separat regnskab for den grønne matchfinansieringsordning og skal senest fra regnskabsåret 2024 årligt aflægge separat regnskab med revisorerklæring med begrænset sikkerhed. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, herunder væsentlige afvigelser fra den forventede udvikling i den grønne matchfinansieringsordning.",
      "valid_from": "2023-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når udlånsrammen til den grønne matchfinansieringsordning, jf. § 5, stk. 1, er opbrugt, skal der senest 6 måneder efter laves en opgørelse over ordningen. Eventuel overskydende tabsramme, jf. § 6, stk. 4, som ikke er anvendt eller deponeret til forventede fremtidige tab eller udstedelse af nye lån, tilbagebetales til staten. Der tages i denne forbindelse stilling til behovet for senere opgørelser.",
      "valid_from": "2023-12-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. januar 2024. Stk. 2. Bekendtgørelse nr. 1945 af 4. oktober 2021 om Vækstfondens grønne matchfinansieringsordning ophæves.",
      "valid_from": "2023-12-11",
      "valid_to": null
    }
  ],
  "definitions": [
    {
      "term": "iværksættervirksomheder",
      "definition": "unoterede, små virksomheder i de første fem år efter deres registrering",
      "source_provision": "1:3"
    }
  ]
}
