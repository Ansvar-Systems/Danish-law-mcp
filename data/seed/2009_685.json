{
  "id": "2009:685",
  "type": "statute",
  "title": "Bekendtgørelse om Charlottenborg",
  "short_name": "BEK H#LOKDOK04",
  "status": "in_force",
  "issued_date": "2009-07-02",
  "url": "https://www.retsinformation.dk/eli/lta/2009/685/xml",
  "description": "Retsinformation source. DocumentId=AK000681; AccessionNumber=B20090068505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen omfatter den statsinstitution under Kulturministeriet, der arrangerer kunstudstillinger i en bygning beliggende ved Charlottenborg Slot, og som tidligere havde navnet Charlottenborg Udstillingsbygning. Betegnelsen »Charlottenborg« refererer i bekendtgørelsen til denne institution. Stk. 2. Institutionen Charlottenborg er en statsinstitution, der tjener som udstillings- og mødested for dansk og international kunst fra nyere tid. Stk. 3. Institutionen anvendes til udstillinger og begivenheder, der kurateres eller initieres af institutionen selv. Dog afholdes der så vidt muligt i marts måned ved Charlottenborg Fondens foranstaltning en åben censureret udstilling, »Charlottenborgs Forårsudstilling«. Forårsudstillingen arrangeres i samarbejde mellem Charlottenborg Fonden og Kunsthal Charlottenborg. Stk. 4. Institutionen kan endvidere anvendes til andre kunstneriske formål til gavn for kunstnere og kunstens brugere. Stk. 5. En nærmere angivet del af bygningen anvendes til Danmarks Kunstbibliotek."
    },
    {
      "provision_ref": "2",
      "section": "2",
      "content": "§ 2. Charlottenborg ledes af en bestyrelse på 6 personer, der tilsammen skal repræsentere økonomisk, ledelses- og erhvervsmæssig samt kunstnerisk og kunstfaglig indsigt. Kulturministeren udpeger 3 medlemmer af bestyrelsen, herunder formanden. De øvrige medlemmer udpeges af 1) Akademiraadet (1 medlem) 2) Kunstrådet (1 medlem) 3) Det Kongelige Danske Kunstakademis Billedkunstskoler (1 medlem). Stk. 2. Bestyrelsens medlemmer beskikkes af kulturministeren for 4 år ad gangen. Umiddelbar genbeskikkelse kan kun finde sted én gang. Stk. 3. Ét af de af ministeren udpegede og ét af de øvrige bestyrelsesmedlemmer beskikkes i første omgang kun for 2 år. Stk. 4. I tilfælde af udtræden udpeges et nyt medlem kun for den resterende del af udpegningsperioden. Stk. 5. Bestyrelsen kan nedsætte et forretningsudvalg blandt bestyrelsens medlemmer. Bestyrelsen kan vælge en næstformand blandt bestyrelsens medlemmer . Stk. 6. Bestyrelsen sammensættes i overensstemmelse med lov om ligestilling mellem mænd og kvinder ved besættelse af visse bestyrelsesposter i den statslige forvaltning. Stk. 7. Bestyrelsesmedlemmerne varetager i deres egenskab af bestyrelsesmedlemmer alene Charlottenborgs interesser."
    },
    {
      "provision_ref": "3",
      "section": "3",
      "content": "§ 3. Bestyrelsen er Charlottenborgs øverste ledelse og har over for Kulturministeriet det overordnede ansvar for, at de bestemmelser for institutionens virksomhed, der er fastsat i bekendtgørelse, finanslov, resultatkontrakt m.v., overholdes. Stk. 2. Bestyrelsen ansætter Charlottenborgs direktør. Stk. 3. Bestyrelsen fastlægger inden for de rammer, der er nævnt i stk. 1, Charlottenborgs overordnede strategi og vision. Stk. 4. Bestyrelsen træffer efter indstilling fra direktøren beslutning om budgettet inden for de af finansloven fastsatte rammer."
    },
    {
      "provision_ref": "4",
      "section": "4",
      "content": "§ 4. Bestyrelsesformanden fastlægger tid og sted for bestyrelsesmøderne. Bestyrelsen mødes 2-4 gange årligt. Hvis mindst 3 bestyrelsesmedlemmer kræver det, skal formanden indkalde til møde. Stk. 2. Bestyrelsen er beslutningsdygtig, når mindst 3 medlemmer, herunder formanden, er til stede. Beslutninger træffes ved simpelt stemmeflertal. Ved stemmelighed er bestyrelsesformandens stemme udslagsgivende. Stk. 3. Direktøren er bestyrelsens sekretær og deltager som sådan i bestyrelsens møder."
    },
    {
      "provision_ref": "5",
      "section": "5",
      "content": "§ 5. Direktøren varetager under ansvar over for bestyrelsen ledelsen af institutionen. Direktøren skal have en kunstfaglig baggrund. Stk. 2. Direktøren ansættes af bestyrelsen, jf. § 3, stk. 2. Ansættelse sker for en tidsbegrænset periode. Stk. 3. Direktøren har ansvaret for at udarbejde udstillingsplaner og forslag til budget, jf. § 3, stk. 3, inden for de af bestyrelsens fastlagte overordnede rammer. Stk. 4. Direktøren varetager tilrettelæggelsen af udstillingerne. Stk. 5. Direktøren ansætter og afskediger institutionens øvrige personale."
    },
    {
      "provision_ref": "6",
      "section": "6",
      "content": "§ 6. Institutionens virksomhed finansieres gennem de på finansloven fastsatte bevillinger, herunder egenindtægter fra entré, salg af kataloger m.v., tipsstøtte, gaver og sponsorater m.v."
    },
    {
      "provision_ref": "7",
      "section": "7",
      "content": "§ 7. Der føres og aflægges regnskab i overensstemmelse med de til enhver tid af staten fastsatte regler herom."
    },
    {
      "provision_ref": "8",
      "section": "8",
      "content": "§ 8. Bestyrelsen kan stille forslag om ændring af bekendtgørelsen over for Kulturministeriet."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 9. juli 2009. Stk. 2. Bekendtgørelse nr. 1476 af 14. december 2005 om Charlottenborg Udstillingsbygning ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen omfatter den statsinstitution under Kulturministeriet, der arrangerer kunstudstillinger i en bygning beliggende ved Charlottenborg Slot, og som tidligere havde navnet Charlottenborg Udstillingsbygning. Betegnelsen »Charlottenborg« refererer i bekendtgørelsen til denne institution. Stk. 2. Institutionen Charlottenborg er en statsinstitution, der tjener som udstillings- og mødested for dansk og international kunst fra nyere tid. Stk. 3. Institutionen anvendes til udstillinger og begivenheder, der kurateres eller initieres af institutionen selv. Dog afholdes der så vidt muligt i marts måned ved Charlottenborg Fondens foranstaltning en åben censureret udstilling, »Charlottenborgs Forårsudstilling«. Forårsudstillingen arrangeres i samarbejde mellem Charlottenborg Fonden og Kunsthal Charlottenborg. Stk. 4. Institutionen kan endvidere anvendes til andre kunstneriske formål til gavn for kunstnere og kunstens brugere. Stk. 5. En nærmere angivet del af bygningen anvendes til Danmarks Kunstbibliotek.",
      "valid_from": "2009-07-02",
      "valid_to": null
    },
    {
      "provision_ref": "2",
      "section": "2",
      "content": "§ 2. Charlottenborg ledes af en bestyrelse på 6 personer, der tilsammen skal repræsentere økonomisk, ledelses- og erhvervsmæssig samt kunstnerisk og kunstfaglig indsigt. Kulturministeren udpeger 3 medlemmer af bestyrelsen, herunder formanden. De øvrige medlemmer udpeges af 1) Akademiraadet (1 medlem) 2) Kunstrådet (1 medlem) 3) Det Kongelige Danske Kunstakademis Billedkunstskoler (1 medlem). Stk. 2. Bestyrelsens medlemmer beskikkes af kulturministeren for 4 år ad gangen. Umiddelbar genbeskikkelse kan kun finde sted én gang. Stk. 3. Ét af de af ministeren udpegede og ét af de øvrige bestyrelsesmedlemmer beskikkes i første omgang kun for 2 år. Stk. 4. I tilfælde af udtræden udpeges et nyt medlem kun for den resterende del af udpegningsperioden. Stk. 5. Bestyrelsen kan nedsætte et forretningsudvalg blandt bestyrelsens medlemmer. Bestyrelsen kan vælge en næstformand blandt bestyrelsens medlemmer . Stk. 6. Bestyrelsen sammensættes i overensstemmelse med lov om ligestilling mellem mænd og kvinder ved besættelse af visse bestyrelsesposter i den statslige forvaltning. Stk. 7. Bestyrelsesmedlemmerne varetager i deres egenskab af bestyrelsesmedlemmer alene Charlottenborgs interesser.",
      "valid_from": "2009-07-02",
      "valid_to": null
    },
    {
      "provision_ref": "3",
      "section": "3",
      "content": "§ 3. Bestyrelsen er Charlottenborgs øverste ledelse og har over for Kulturministeriet det overordnede ansvar for, at de bestemmelser for institutionens virksomhed, der er fastsat i bekendtgørelse, finanslov, resultatkontrakt m.v., overholdes. Stk. 2. Bestyrelsen ansætter Charlottenborgs direktør. Stk. 3. Bestyrelsen fastlægger inden for de rammer, der er nævnt i stk. 1, Charlottenborgs overordnede strategi og vision. Stk. 4. Bestyrelsen træffer efter indstilling fra direktøren beslutning om budgettet inden for de af finansloven fastsatte rammer.",
      "valid_from": "2009-07-02",
      "valid_to": null
    },
    {
      "provision_ref": "4",
      "section": "4",
      "content": "§ 4. Bestyrelsesformanden fastlægger tid og sted for bestyrelsesmøderne. Bestyrelsen mødes 2-4 gange årligt. Hvis mindst 3 bestyrelsesmedlemmer kræver det, skal formanden indkalde til møde. Stk. 2. Bestyrelsen er beslutningsdygtig, når mindst 3 medlemmer, herunder formanden, er til stede. Beslutninger træffes ved simpelt stemmeflertal. Ved stemmelighed er bestyrelsesformandens stemme udslagsgivende. Stk. 3. Direktøren er bestyrelsens sekretær og deltager som sådan i bestyrelsens møder.",
      "valid_from": "2009-07-02",
      "valid_to": null
    },
    {
      "provision_ref": "5",
      "section": "5",
      "content": "§ 5. Direktøren varetager under ansvar over for bestyrelsen ledelsen af institutionen. Direktøren skal have en kunstfaglig baggrund. Stk. 2. Direktøren ansættes af bestyrelsen, jf. § 3, stk. 2. Ansættelse sker for en tidsbegrænset periode. Stk. 3. Direktøren har ansvaret for at udarbejde udstillingsplaner og forslag til budget, jf. § 3, stk. 3, inden for de af bestyrelsens fastlagte overordnede rammer. Stk. 4. Direktøren varetager tilrettelæggelsen af udstillingerne. Stk. 5. Direktøren ansætter og afskediger institutionens øvrige personale.",
      "valid_from": "2009-07-02",
      "valid_to": null
    },
    {
      "provision_ref": "6",
      "section": "6",
      "content": "§ 6. Institutionens virksomhed finansieres gennem de på finansloven fastsatte bevillinger, herunder egenindtægter fra entré, salg af kataloger m.v., tipsstøtte, gaver og sponsorater m.v.",
      "valid_from": "2009-07-02",
      "valid_to": null
    },
    {
      "provision_ref": "7",
      "section": "7",
      "content": "§ 7. Der føres og aflægges regnskab i overensstemmelse med de til enhver tid af staten fastsatte regler herom.",
      "valid_from": "2009-07-02",
      "valid_to": null
    },
    {
      "provision_ref": "8",
      "section": "8",
      "content": "§ 8. Bestyrelsen kan stille forslag om ændring af bekendtgørelsen over for Kulturministeriet.",
      "valid_from": "2009-07-02",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 9. juli 2009. Stk. 2. Bekendtgørelse nr. 1476 af 14. december 2005 om Charlottenborg Udstillingsbygning ophæves.",
      "valid_from": "2009-07-02",
      "valid_to": null
    }
  ],
  "definitions": []
}
