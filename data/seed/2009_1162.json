{
  "id": "2009:1162",
  "type": "statute",
  "title": "Bekendtgørelse om anbringelse i enrum i anstalter",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1162/xml",
  "description": "Retsinformation source. DocumentId=AA005198; AccessionNumber=B20090116205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Indsatte i anstalt kan anbringes i enrum efter reglerne i kriminallovens § 223. Stk. 2. Denne bekendtgørelse omfatter ikke institutionens afgørelse om, at 1) en indsat af ordens- eller sikkerhedsmæssige hensyn i nogle få timer skal opholde sig i eget opholdsrum, eller 2) en indsat, der nægter at være beskæftiget ved en af institutionen godkendt aktivitet, i arbejdstiden skal opholde sig i eget opholdsrum eller andet anvist opholdssted, jf. kriminallovens § 210, stk. 3."
    },
    {
      "provision_ref": "2",
      "section": "2",
      "content": "§ 2. Ved midlertidig anbringelse i enrum, jf. kriminallovens § 223, stk. 2, skal den indsatte så hurtigt som muligt orienteres om, hvilke retsregler afgørelsen er truffet efter, og have lejlighed til at udtale sig i sagen. Stk. 2. Midlertidig anbringelse i enrum må ikke udstrækkes i længere tid, end det er nødvendigt for behandlingen af spørgsmålet om enrumsanbringelse. Midlertidig anbringelse kan højst vare i 5 døgn, medmindre ganske særlige omstændigheder gør sig gældende."
    },
    {
      "provision_ref": "3",
      "section": "3",
      "content": "§ 3. Inden der træffes afgørelse om anbringelse i enrum, jf. kriminallovens § 223, skal der tilvejebringes fyldestgørende oplysninger om de forhold, der kan lægges til grund for afgørelsen. Den indsatte skal gøres bekendt med adgangen til at lade sig bistå af andre. Den indsatte skal endvidere gøres bekendt med de foreliggende oplysninger, herunder indberetninger og eventuelle afhøringer, og parten skal have lejlighed til at udtale sig, jf. dog stk. 5 og 6. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer overværes af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt den indsatte, 2) at den indsatte er orienteret om hvilke retsregler, afgørelsen er truffet i henhold til, og 3) at den indsatte er vejledt om muligheden for at klage til direktøren for Kriminalforsorgen over den trufne afgørelse, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1. Stk. 4. Den indsatte skal efter anmodning have udleveret kopi af det i stk. 3 nævnte notat, jf. dog stk. 5. Stk. 5. Retten til aktindsigt kan begrænses i overensstemmelse med forvaltningslovgivningen i det omfang, den indsattes interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 6. I det omfang den indsatte ikke har adgang til partsaktindsigt efter reglerne i forvaltningslovgivningen, skal der ikke ske partshøring."
    },
    {
      "provision_ref": "4",
      "section": "4",
      "content": "§ 4. Indsatte, der har været anbragt i enrum i mere end 14 dage, skal vejledes udførligt om de særlige rettigheder og tilbud, der tilkommer dem efter denne bestemmelse og § 5. Med henblik på at mindske den særlige belastning og risiko for forstyrrelse af det psykiske helbred, som er forbundet med anbringelse i enrum, påhviler det personalet løbende at være særligt opmærksom på, om indsatte, som er anbragt i enrum i mere end 14 dage, har behov for øget personalekontakt, tilsyn af læge, herunder en psykiater m.v. Det påhviler personalet at være opmærksom på, at dette behov øges i takt med varigheden af anbringelsen. Stk. 2. I forhold til indsatte, der har været anbragt i enrum i mere end 14 dage, skal personalet være særligt opmærksom på, om der under henvisning til den indsattes forhold sammenholdt med hensynet til orden og sikkerhed i institutionen kan ske lempelser f.eks. i form af 1) fællesskab med en eller flere andre indsatte i opholdsrummet eller under gårdtur, 2) mulighed for at arbejde i fællesskab, 3) aktiviteter i fritiden med en eller flere andre indsatte eller med personalet. Stk. 3. Indsatte, der har været anbragt i enrum i mere end 14 dage, skal endvidere 1) tilbydes regelmæssige og længerevarende samtaler med f.eks. præst, læge eller psykolog, og 2) have særlig adgang til eneundervisning og arbejde, herunder anden godkendt aktivitet, som kan medvirke til at mindske den særlige belastning og risiko for forstyrrelse af det psykiske helbred, som er forbundet med anbringelse i enrum."
    },
    {
      "provision_ref": "5",
      "section": "5",
      "content": "§ 5. En indsat, der har været anbragt i enrum i mere end 3 måneder, skal udover de tilbud, der er nævnt i § 4, så vidt muligt og efter en konkret vurdering af den pågældendes behov sammenholdt med ordens- og sikkerhedsmæssige forhold, tilbydes 1) særligt veludstyret opholdsrum, og 2) mulighed for udvidet besøg."
    },
    {
      "provision_ref": "6",
      "section": "6",
      "content": "§ 6. Indsatte under 18 år, som undtagelsesvis har været anbragt i enrum i et sammenhængende tidsrum af mere end 4 ugers varighed, og indsatte på 18 år eller derover, som har været anbragt i enrum i et sammenhængende tidsrum af mere end 6 måneders varighed, skal ud over de aktiviteter, som følger af §§ 4 og 5, tilbydes yderligere mindst 3 timers daglig aktivering med personkontakt. Stk. 2. Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1."
    },
    {
      "provision_ref": "7",
      "section": "7",
      "content": "§ 7. Når anbringelse i enrum bringes til ophør, jf. kriminallovens § 223, stk. 6, 1. pkt., skal der gøres notat om dato og klokkeslæt for anbringelsens ophør. Stk. 2. Der skal endvidere gøres notat om institutionens overvejelser efter kriminallovens § 223, stk. 6, 2. pkt., om helt eller delvis at bringe anbringelsen i enrum til ophør, herunder om dato og klokkeslæt for overvejelserne."
    },
    {
      "provision_ref": "8",
      "section": "8",
      "content": "§ 8. Når en indsat har været anbragt i enrum i 4 uger, skal det indberettes til direktøren for Kriminalforsorgen. Tilsvarende gælder ved afslutningen af hver efterfølgende 4 ugers periode. Sammen med indberetningen skal der indsendes kopi af sagens notater vedrørende anbringelsen i enrum."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Indsatte i anstalt kan anbringes i enrum efter reglerne i kriminallovens § 223. Stk. 2. Denne bekendtgørelse omfatter ikke institutionens afgørelse om, at 1) en indsat af ordens- eller sikkerhedsmæssige hensyn i nogle få timer skal opholde sig i eget opholdsrum, eller 2) en indsat, der nægter at være beskæftiget ved en af institutionen godkendt aktivitet, i arbejdstiden skal opholde sig i eget opholdsrum eller andet anvist opholdssted, jf. kriminallovens § 210, stk. 3.",
      "valid_from": "2009-12-07",
      "valid_to": null
    },
    {
      "provision_ref": "2",
      "section": "2",
      "content": "§ 2. Ved midlertidig anbringelse i enrum, jf. kriminallovens § 223, stk. 2, skal den indsatte så hurtigt som muligt orienteres om, hvilke retsregler afgørelsen er truffet efter, og have lejlighed til at udtale sig i sagen. Stk. 2. Midlertidig anbringelse i enrum må ikke udstrækkes i længere tid, end det er nødvendigt for behandlingen af spørgsmålet om enrumsanbringelse. Midlertidig anbringelse kan højst vare i 5 døgn, medmindre ganske særlige omstændigheder gør sig gældende.",
      "valid_from": "2009-12-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Inden der træffes afgørelse om anbringelse i enrum, jf. kriminallovens § 223, skal der tilvejebringes fyldestgørende oplysninger om de forhold, der kan lægges til grund for afgørelsen. Den indsatte skal gøres bekendt med adgangen til at lade sig bistå af andre. Den indsatte skal endvidere gøres bekendt med de foreliggende oplysninger, herunder indberetninger og eventuelle afhøringer, og parten skal have lejlighed til at udtale sig, jf. dog stk. 5 og 6. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer overværes af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt den indsatte, 2) at den indsatte er orienteret om hvilke retsregler, afgørelsen er truffet i henhold til, og 3) at den indsatte er vejledt om muligheden for at klage til direktøren for Kriminalforsorgen over den trufne afgørelse, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1. Stk. 4. Den indsatte skal efter anmodning have udleveret kopi af det i stk. 3 nævnte notat, jf. dog stk. 5. Stk. 5. Retten til aktindsigt kan begrænses i overensstemmelse med forvaltningslovgivningen i det omfang, den indsattes interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 6. I det omfang den indsatte ikke har adgang til partsaktindsigt efter reglerne i forvaltningslovgivningen, skal der ikke ske partshøring.",
      "valid_from": "2009-12-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Indsatte, der har været anbragt i enrum i mere end 14 dage, skal vejledes udførligt om de særlige rettigheder og tilbud, der tilkommer dem efter denne bestemmelse og § 5. Med henblik på at mindske den særlige belastning og risiko for forstyrrelse af det psykiske helbred, som er forbundet med anbringelse i enrum, påhviler det personalet løbende at være særligt opmærksom på, om indsatte, som er anbragt i enrum i mere end 14 dage, har behov for øget personalekontakt, tilsyn af læge, herunder en psykiater m.v. Det påhviler personalet at være opmærksom på, at dette behov øges i takt med varigheden af anbringelsen. Stk. 2. I forhold til indsatte, der har været anbragt i enrum i mere end 14 dage, skal personalet være særligt opmærksom på, om der under henvisning til den indsattes forhold sammenholdt med hensynet til orden og sikkerhed i institutionen kan ske lempelser f.eks. i form af 1) fællesskab med en eller flere andre indsatte i opholdsrummet eller under gårdtur, 2) mulighed for at arbejde i fællesskab, 3) aktiviteter i fritiden med en eller flere andre indsatte eller med personalet. Stk. 3. Indsatte, der har været anbragt i enrum i mere end 14 dage, skal endvidere 1) tilbydes regelmæssige og længerevarende samtaler med f.eks. præst, læge eller psykolog, og 2) have særlig adgang til eneundervisning og arbejde, herunder anden godkendt aktivitet, som kan medvirke til at mindske den særlige belastning og risiko for forstyrrelse af det psykiske helbred, som er forbundet med anbringelse i enrum.",
      "valid_from": "2009-12-07",
      "valid_to": null
    },
    {
      "provision_ref": "5",
      "section": "5",
      "content": "§ 5. En indsat, der har været anbragt i enrum i mere end 3 måneder, skal udover de tilbud, der er nævnt i § 4, så vidt muligt og efter en konkret vurdering af den pågældendes behov sammenholdt med ordens- og sikkerhedsmæssige forhold, tilbydes 1) særligt veludstyret opholdsrum, og 2) mulighed for udvidet besøg.",
      "valid_from": "2009-12-07",
      "valid_to": null
    },
    {
      "provision_ref": "6",
      "section": "6",
      "content": "§ 6. Indsatte under 18 år, som undtagelsesvis har været anbragt i enrum i et sammenhængende tidsrum af mere end 4 ugers varighed, og indsatte på 18 år eller derover, som har været anbragt i enrum i et sammenhængende tidsrum af mere end 6 måneders varighed, skal ud over de aktiviteter, som følger af §§ 4 og 5, tilbydes yderligere mindst 3 timers daglig aktivering med personkontakt. Stk. 2. Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1.",
      "valid_from": "2009-12-07",
      "valid_to": null
    },
    {
      "provision_ref": "7",
      "section": "7",
      "content": "§ 7. Når anbringelse i enrum bringes til ophør, jf. kriminallovens § 223, stk. 6, 1. pkt., skal der gøres notat om dato og klokkeslæt for anbringelsens ophør. Stk. 2. Der skal endvidere gøres notat om institutionens overvejelser efter kriminallovens § 223, stk. 6, 2. pkt., om helt eller delvis at bringe anbringelsen i enrum til ophør, herunder om dato og klokkeslæt for overvejelserne.",
      "valid_from": "2009-12-07",
      "valid_to": null
    },
    {
      "provision_ref": "8",
      "section": "8",
      "content": "§ 8. Når en indsat har været anbragt i enrum i 4 uger, skal det indberettes til direktøren for Kriminalforsorgen. Tilsvarende gælder ved afslutningen af hver efterfølgende 4 ugers periode. Sammen med indberetningen skal der indsendes kopi af sagens notater vedrørende anbringelsen i enrum.",
      "valid_from": "2009-12-07",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
