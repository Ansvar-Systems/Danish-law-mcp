{
  "id": "2021:1798",
  "type": "statute",
  "title": "Bekendtgørelse om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler",
  "short_name": "BEK H#LOKDOK04",
  "status": "in_force",
  "issued_date": "2021-09-09",
  "url": "https://www.retsinformation.dk/eli/lta/2021/1798/xml",
  "description": "Retsinformation source. DocumentId=CQ001882; AccessionNumber=B20210179805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler. Stk. 2. Bekendtgørelsen fastsætter endvidere aldersgrænser for salg af visse kemikalier. Stk. 3. Fyrværkeri og andre pyrotekniske artikler skal opfylde kravene i bekendtgørelse om krav til fyrværkeri og andre pyrotekniske artikler. Stk. 4. Godkendelse af fest- og scenefyrværkere skal ske i overensstemmelse med reglerne i bekendtgørelse om godkendelse som festfyrværker. Stk. 5. For personer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv, og som midlertidigt eller lejlighedsvist ønsker at udøve erhverv eller udøver erhverv som fest- eller scenefyrværker i Danmark, eller som agter at etablere sig som fest- eller scenefyrværker i Danmark, gælder bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Krav om tilladelser eller godkendelser efter denne bekendtgørelse gælder ikke for offentlige myndigheder, når myndighederne ved deres normale virke har behov for indførsel, fremstilling, overdragelse, erhvervelse, anvendelse eller opbevaring af fyrværkeri eller andre pyrotekniske artikler, jf. § 6, stk. 1, i lov om fyrværkeri og andre pyrotekniske artikler (loven)."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Pyroteknisk artikel: En artikel, der indeholder eksplosivstoffer eller en eksplosiv blanding af stoffer beregnet til at udvikle varme, lys, lyd, gas eller røg eller en kombination heraf ved hjælp af eksoterme kemiske reaktioner, der holder sig selv i gang. 2) Fyrværkeri: Pyroteknisk artikel beregnet til underholdning. 3) Professionelt fyrværkeri: Fyrværkeri beregnet til anvendelse af personer, der har godkendelse som festfyrværkere eller scenefyrværkere, og som ikke omfattes af begrebet konsumfyrværkeri. 4) Scenefyrværkeri: Pyrotekniske artikler beregnet til indendørs eller udendørs scenebrug, herunder i forbindelse med film- og tv-produktioner og lignende. 5) Konsumfyrværkeri: Fyrværkeri beregnet til anvendelse af forbrugere. 6) Andre pyrotekniske artikler: Andre pyrotekniske artikler end fyrværkeri, herunder pyrotekniske artikler til køretøjer. 7) Sortiment: Pakke med fyrværkeri af mere end en type og/eller mere end en kategori, der tilbydes til salg som en enkelt enhed. 8) Festfyrværker: Person, der har godkendelse til at håndtere og anvende konsumfyrværkeri og professionelt fyrværkeri. 9) Scenefyrværker: Person, der har godkendelse til at håndtere og anvende konsumfyrværkeri og scenefyrværkeri. 10) Fabrikant: En fysisk eller juridisk person, som fremstiller en pyroteknisk artikel, eller som lader en sådan artikel konstruere eller fremstille og markedsfører en sådan pyroteknisk artikel under eget navn eller varemærke. 11) Importør: Enhver fysisk eller juridisk person, der er etableret i EU, og som bringer en pyroteknisk artikel med oprindelse i et tredjeland i omsætning på EU-markedet. 12) Distributør: Enhver fysisk eller juridisk person i forsyningskæden ud over fabrikanten eller importøren, der gør en pyroteknisk artikel tilgængelig på markedet. 13) Bemyndiget organ: Organ, der er udpeget til at foretage vurdering af fyrværkeri og andre pyrotekniske artiklers overensstemmelse med de væsentlige sikkerhedskrav. 14) Fjernsalg: Fjernsalgsaftale som defineret i lov om forbrugeraftaler. 15) Transportklassifikation: Den kombination af en underklasse og en forenelighedsgruppe, som en artikel, der er færdig emballeret til forsendelse, skal henføres til i henhold til Konvention om international transport af farligt gods ad vej (ADR). 16) Container: Fragtcontainer eller lagercontainer. 17) Pakkeafsnit: En container placeret i det fri, en bygning eller et rum, hvori der foretages pakning af enkeltartikler. 18) Salgssted: Område, disk, bord, skranke eller lignende, hvorfra salg og udlevering finder sted. 19) Ydre sikkerhedsafstand: Den påkrævede afstand fra fyrværkerioplag til enhver beboelsesbygning og til bygning eller aktivitet, som er virksomheden uvedkommende. 20) Udslag: Pyrotekniske blandinger i løs form eller som pyrotekniske enheder i fyrværkeriartikler, hvis funktion er at frembringe en lydeffekt eller indgår som spredningssats. 21) NEM: Nettoeksplosivstofmængde."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fyrværkeri inddeles i følgende kategorier: 1) Kategori F1: Fyrværkeri forbundet med lav risiko og minimalt støjniveau, som er beregnet til anvendelse i fysisk afgrænsede områder, herunder fyrværkeri til indendørs brug i boliger. 2) Kategori F2: Fyrværkeri forbundet med lav risiko og lavt støjniveau, som er beregnet til udendørs anvendelse i fysisk afgrænsede områder. 3) Kategori F3: Fyrværkeri forbundet med mellemhøj risiko, som er beregnet til udendørs anvendelse i større, fysisk åbne områder, og som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt. 4) Kategori F4: Fyrværkeri forbundet med høj risiko, som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt. 5) Kategori T1: Scenefyrværkeri forbundet med lav risiko, som er beregnet til kun at blive anvendt af personer, der er godkendt som scene- eller festfyrværker. 6) Kategori T2: Scenefyrværkeri, som er beregnet til kun at blive anvendt af personer, der er godkendt som scene- eller festfyrværker. Stk. 2. Andre pyrotekniske artikler inddeles i følgende kategorier: 1) Kategori P1: Andre pyrotekniske artikler end fyrværkeri, som er forbundet med lav risiko. 2) Kategori P2: Andre pyrotekniske artikler end fyrværkeri, som er beregnet til kun at blive håndteret eller anvendt af personer med særlig viden om de pågældende artikler."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Konsumfyrværkeri udgøres af fyrværkeri i kategori F1 og F2."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Professionelt fyrværkeri udgøres af: 1) Fyrværkeri i kategori F3 og F4. 2) Scenefyrværkeri i kategori T1 og T2."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Den virksomhed, der fremstiller eller indfører fyrværkeri eller andre pyrotekniske artikler, skal godkendes af Sikkerhedsstyrelsen, jf. lovens § 1, stk. 1, jf. dog stk. 2. Stk. 2. Stk. 1 gælder ikke ved fremstilling og indførsel af fyrværkeri i kategori F1, der må sælges ved selvbetjening, jf. § 26, stk. 2, og pyrotekniske artikler, der er beregnet til anvendelse som udløsermekanisme i sikkerhedsudstyr og selvoppusteligt redningsudstyr. Stk. 3. Godkendelse efter stk. 1 meddeles til virksomhedens forretningsområde ved fremstilling eller indførsel af henholdsvis kategori F1-F4 fyrværkeri, scenefyrværkeri eller andre pyrotekniske artikler."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. For at få en godkendelse efter § 7, stk. 1, skal ansøgeren dokumentere, at virksomheden har udformet et kvalitetsstyringssystem, der er tilpasset virksomhedens forretningsområde, og som indeholder: 1) Beskrivelse af virksomhedens arbejdsområde og arbejdsprocesser. 2) Procedure for udførelse af egenkontrol med, at artiklerne er fuldt funktionsdygtige og ikke beskadigede efter transport, og at artiklerne overholder mærkningskrav og øvrige særlige krav. 3) Procedure for håndtering af fyrværkeriet eller andre pyrotekniske artikler, herunder beskrivelse af virksomhedens arbejdsrutiner. 4) Procedure til sikring af, at krav til opbevaring af fyrværkeri og andre pyrotekniske artikler overholdes. 5) Procedure til sikring af, at krav til optegnelse over vareleveringer, salg og oplag, jf. § 53, overholdes. 6) Fortegnelse over medarbejdernes faglige viden vedrørende fyrværkeri eller andre pyrotekniske artikler, herunder procedure til sikring af vedligeholdelse af medarbejdernes faglige viden. 7) Procedure for behandling af afvigelser og udførelse af korrigerende handlinger. 8) Procedure for virksomhedens egen efterprøvning af kvalitetsstyringssystemets egnethed og effektivitet. Stk. 2. Kvalitetsstyringssystemet skal dokumenteres i form af en manual eller en samling af dokumenter, der på systematisk og overskuelig måde redegør for betingelserne i stk. 1. Dokumentationen kan opbevares elektronisk. Stk. 3. Sikkerhedsstyrelsen kan fastsætte nærmere retningslinjer for opfyldelse af betingelserne i stk. 1. Stk. 4. Sikkerhedsstyrelsen kan dispensere fra betingelserne i stk. 1 og 2."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For at få en godkendelse efter § 7, stk. 1, skal ansøgeren, ud over det i § 8 anførte, dokumentere at: 1) Der er medarbejdere i virksomheden, der i form af pyroteknisk uddannelse eller erfaring har relevant faglig viden om kravene til konstruktion, håndtering og opbevaring af fyrværkeri eller andre pyrotekniske artikler inden for virksomhedens forretningsområde. 2) Det indførte eller fremstillede fyrværkeri eller andre pyrotekniske artikler lovligt kan opbevares. Stk. 2. Sikkerhedsstyrelsen kan fastsætte nærmere retningslinjer for opfyldelse af betingelsen i stk. 1, nr. 1. Stk. 3. Sikkerhedsstyrelsen kan dispensere fra betingelsen i stk. 1, nr. 1."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Godkendelse efter § 7, stk. 1, meddeles på vilkår af, at fyrværkeri eller andre pyrotekniske artikler, der indføres eller fremstilles, lever op til kravene i bekendtgørelse om krav til fyrværkeri og andre pyrotekniske artikler, og at artiklerne kun overdrages til virksomheder eller personer, der lovligt kan erhverve de pågældende artikler. Stk. 2. Godkendelse efter kan uanset stk. 1 meddeles til fremstilling og indførsel af fyrværkeriartikler eller andre pyrotekniske artikler, der ikke lovligt kan bringes i omsætning i Danmark. Godkendelse meddeles som en selvstændig godkendelse og kan meddeles på følgende vilkår: 1) Alle indførsler og overdragelser af artikler, der ikke lovligt kan bringes i omsætning i Danmark, anmeldes til Sikkerhedsstyrelsen senest 14 dage før indførslen eller overdragelsen. 2) Eksport af artikler, der ikke lovligt kan bringes i omsætning i Danmark, dokumenteres over for Sikkerhedsstyrelsen i henhold til styrelsens anvisninger."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Offentlige myndigheder, der er undtaget fra krav om tilladelser og godkendelser efter § 2, skal give meddelelse til kommunalbestyrelsen, når de fremstiller fyrværkeri og andre pyrotekniske artikler, jf. lovens § 6, stk. 2."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Placering, indretning og brug af virksomheder og steder, hvor der fremstilles fyrværkeri eller andre pyrotekniske artikler, må ikke ske uden kommunalbestyrelsens tilladelse. Stk. 2. Tilladelse efter stk. 1 meddeles af kommunalbestyrelsen i den kommune, hvor fremstillingen finder sted. Tilladelse meddeles som en generel tilladelse efter indhentet udtalelse fra Sikkerhedsstyrelsen."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Fyrværkeri og andre pyrotekniske artikler må ikke opbevares uden kommunalbestyrelsens tilladelse, jf. dog stk. 2. Stk. 2. Stk. 1 gælder ikke ved: 1) Opbevaring af højst 5 kg NEM konsumfyrværkeri og andre pyrotekniske artikler pr. husstand eller virksomhed, der i henhold til Konvention om international transport af farligt gods ad vej (ADR) er transportklassificeret som 1.3G, 1.4G eller 1.4S. 2) Opbevaring i detailleddet af konsumfyrværkeri og andre pyrotekniske artikler, hvis opbevaringen sker i overensstemmelse med §§ 20 og 21. 3) Opbevaring af pyrotekniske udløsermekanismer, der er monteret i sikkerhedsudstyr og oppusteligt redningsudstyr. 4) Opbevaring ombord på skibe af typegodkendte nødsignaler, linekastningsapparater og andre pyrotekniske artikler beregnet til redningsformål. Stk. 3. I tilfælde, hvor stk. 2, nr. 2, finder anvendelse, skal opbevaringen af fyrværkeriet anmeldes til kommunalbestyrelsen i den kommune, hvor opbevaringen skal finde sted, senest 14 dage før opbevaringen påbegyndes."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Tilladelse efter § 13, stk. 1, gives af kommunalbestyrelsen i den kommune, hvor opbevaringen skal finde sted. Stk. 2. Tilladelse efter § 13, stk. 1, til opbevaring af en samlet mængde fyrværkeri eller andre pyrotekniske artikler, der gør, at opbevaringen omfattes af Miljøstyrelsens bekendtgørelse om kontrol med risikoen for større uheld med farlige stoffer, meddeles af kommunalbestyrelsen efter indhentet udtalelse fra Sikkerhedsstyrelsen."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Ansøgning om tilladelse efter § 13, stk. 1, skal vedlægges det fornødne målsatte tegningsmateriale, en beskrivelse af virksomhedens arbejdsmæssige rutiner og opbevaringsforhold. Stk. 2. Tilladelse efter § 13, stk. 1, til opbevaring i detailleddet af konsumfyrværkeri og andre pyrotekniske artikler meddeles som tilladelse for perioden fra den 24. november til og med den 1. februar det følgende år. Der kan dog meddeles tilladelse til opbevaring af konsumfyrværkeri i kategori F1 som en generel tilladelse til helårsopbevaring."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Offentlige myndigheder, der er undtaget fra krav om tilladelser og godkendelser efter § 2, skal give meddelelse til kommunalbestyrelsen, når de opbevarer fyrværkeri og andre pyrotekniske artikler, jf. lovens § 6, stk. 2."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Ved enhver form for opbevaring af fyrværkeri og andre pyrotekniske artikler skal der udvises forsigtighed."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Opbevaring af fyrværkeri og andre pyrotekniske artikler skal ske i overensstemmelse med reglerne i de tekniske forskrifter i bilag 1, jf. dog stk. 2. Stk. 2. Stk. 1 gælder ikke ved opbevaring af højst 5 kg NEM konsumfyrværkeri og andre pyrotekniske artikler, der i henhold til Konvention om international transport af farligt gods ad vej (ADR) er transportklassificeret som 1.3G, 1.4G eller 1.4S. Stk. 3. Sikkerhedsstyrelsen kan dispensere fra reglerne i de tekniske forskrifter i bilag 1, hvis særlige forhold taler herfor, og hvor det skønnes sikkerhedsmæssigt forsvarligt."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Den, der har tilladelse efter § 13, stk. 1, og som opbevarer fyrværkeri eller andre pyrotekniske artikler for andre, skal oplyse den, der får artiklerne opbevaret, om: 1) De brancheorganisationer, som indehaveren af tilladelsen er medlem af. 2) Kontaktoplysninger på den kommunalbestyrelse, der har meddelt tilladelsen til opbevaring. 3) Eventuelle erhvervsansvarsforsikringer og garantier, som indehaveren af tilladelsen har tegnet eller fået stillet, kontaktoplysninger på forsikringsselskabet eller garantistiller og oplysning om forsikringens eller garantiens geografiske dækning. Stk. 2. Anmoder den, der får opbevaret fyrværkeri eller andre pyrotekniske artikler, om det, skal indehaveren af tilladelsen oplyse om de regler, der gælder for opbevaringen af fyrværkeri og andre pyrotekniske artikler, og hvordan den pågældende får adgang til dem."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. I detailleddet må der ikke opbevares andet fyrværkeri end konsumfyrværkeri eller andre pyrotekniske artikler, end artikler omfattet af P1, som i henhold til Konvention om international transport af farligt gods ad vej (ADR) er transportklassificeret som 1.3G, 1.4G eller 1.4S. Stk. 2. Fyrværkeri må kun findes i salgslokaler og på salgssteder i detailleddet i perioden fra den 15. december til og med den 31. december. Stk. 3. I perioden fra den 24. november til og med den 14. december skal fyrværkeri i detailleddet opbevares i ubrudt transportemballage i et tilstødende lokale eller på andet godkendt opbevaringssted i detailleddet. Stk. 4. I perioden fra den 1. januar til og med den 1. februar skal fyrværkeri opbevares i et tilstødende lokale eller på andet godkendt opbevaringssted i detailleddet. Stk. 5. Stk. 2-4 gælder ikke for fyrværkeri i kategori F1."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. I butikker må der højst opbevares 1) 12,5 kg NEM konsumfyrværkeri og andre pyrotekniske artikler i kategori P1 ved salgssted i en butiks salgslokale, og 2) 12,5 kg NEM fyrværkeri i kategori F1, der kan sælges ved selvbetjening, jf. § 26, stk. 2, i salgslokalet i en afstand af mindst 5 meter fra salgsstedet. Stk. 2. I tilstødende lokaler til butikker, der er adskilt fra salgslokalet ved en tæt adskillelse, herunder evt. med en tætsluttende dør, må højst opbevares 1) 12,5 kg NEM konsumfyrværkeri og andre pyrotekniske artikler i kategori P1, når der i lokalerne ikke findes brandfarlige væsker eller brandfarlige eller brandnærende gasser, eller 2) 25 kg NEM konsumfyrværkeri og andre pyrotekniske artikler i kategori P1, når der i lokalerne ikke findes brandfarlige væsker, brandfarlige eller brandnærende gasser eller andet brændbart oplag."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Fyrværkeri og andre pyrotekniske artikler må ikke overdrages uden kommunalbestyrelsens tilladelse, jf. lovens § 2, stk. 1, jf. dog stk. 4. Stk. 2. Tilladelsen meddeles af kommunalbestyrelsen i den kommune, hvor ansøgeren har forretningssted eller i mangel heraf, hvor ansøgeren har bopæl. Tilladelse meddeles som en generel tilladelse. Stk. 3. Har ansøgeren ikke forretningssted eller bopæl i Danmark, meddeles tilladelsen af kommunalbestyrelsen i den kommune, hvor overdragelsen skal finde sted. Stk. 4. Stk. 1 gælder ikke konsumfyrværkeri og andre pyrotekniske artikler i kategori P1."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Konsumfyrværkeri må kun sælges i detailsalg i perioden 15. - 31. december, jf. lovens § 2, stk. 3, jf. dog stk. 2. Stk. 2. Stk. 1 gælder ikke fyrværkeri i kategori F1."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Der må ikke ske salg eller overdragelse af konsumfyrværkeri i sortimenter, der overstiger 5 kg NEM."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Konsumfyrværkeri må kun sælges til eller på anden måde stilles til rådighed for personer, der er fyldt 18 år, jf. dog stk. 2. Stk. 2. Fyrværkeri i kategori F1 må sælges til eller på anden måde stilles til rådighed for personer, der er fyldt 15 år. Stk. 3. Udsalgssteder skal være forsynet med tydelig skiltning af aldersgrænser for salg, jf. stk. 1 og 2."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Konsumfyrværkeri må ikke sælges ved selvbetjening, jf. dog stk. 2. Stk. 2. Stk. 1 gælder ikke for følgende artikler i kategori F1: Bengalske fakler, knallerter, isfontæner, håndholdte stjernekastere, ikke håndholdte stjernekastere, trækbordbomber, bordbomber, knaldperler, hundepropper, knaldbånd og knaldhætter."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Detailsalg af konsumfyrværkeri ved fjernsalg skal anmeldes til Sikkerhedsstyrelsen senest 14 dage før fjernsalget påbegyndes. Stk. 2. Anmeldelse efter stk. 1 skal indeholde følgende oplysninger: 1) Beskrivelse af og oplysninger om, hvordan fjernsalget foregår. 2) Oplysninger om, hvor bestillingerne pakkes og udleveres. 3) Oplysninger om, hvordan det sikres, at forbuddet mod salg til personer under henholdsvis 15 og 18 år overholdes."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Leverandører af fyrværkeri til detailleddet skal sikre, at der medfølger en vejledning på dansk om håndtering og opbevaring af fyrværkeriet i butikken og på lageret. Stk. 2. Ved enhver overdragelse af fyrværkeri til forbrugere skal overdrageren af fyrværkeriet sikre, at der medfølger sikkerhedsinformation på dansk om forhold vedrørende håndtering, opbevaring og anvendelse af fyrværkeriet. Det er tilstrækkeligt, at informationen fremgår af mærkningen på de artikler, der overdrages."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Den, der har opnået tilladelse til overdragelse af professionelt fyrværkeri eller andre pyrotekniske artikler i kategori P2, skal, før overdragelse finder sted, sikre sig dokumentation for, at erhververen har tilladelse til at erhverve fyrværkeriet, jf. § 31, stk. 1, eller at overdragelse sker til en offentlig myndighed omfattet af § 2. Stk. 2. Dokumentationen skal opbevares i 5 år efter overdragelsen har fundet sted."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Følgende kemikalier må kun sælges til personer, der er fyldt 18 år: 1) Chlorater, perchlorater og nitrater af natrium, kalium, calcium, ammonium eller barium. 2) Kaliumpermanganat. 3) Rødt og gult phosphor. 4) Svovl. 5) Aluminium, magnesium- og zinkpulver."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Fyrværkeri og andre pyrotekniske artikler må ikke erhverves uden kommunalbestyrelsens tilladelse, jf. lovens § 2, stk. 1, jf. dog stk. 6. Stk. 2. Tilladelsen meddeles af kommunalbestyrelsen i den kommune, hvor ansøgeren har forretningssted, eller i mangel heraf, hvor ansøgeren har bopæl. Tilladelse meddeles som generel tilladelse i overensstemmelse med, hvad der følger af stk. 4 og 5. Stk. 3. Har ansøgeren ikke forretningssted eller bopæl i Danmark, meddeles tilladelsen af kommunalbestyrelsen i den kommune, hvor overdragelsen skal finde sted. Stk. 4. Tilladelse til erhvervelse af fyrværkeri meddeles som en generel tilladelse, når ansøgeren kan godtgøre, at erhvervelse sker med henblik på videresalg, og at ansøgeren råder over personer med særlig viden om håndtering og anvendelse af den pågældende type fyrværkeri. Stk. 5. Tilladelse til erhvervelse af andre pyrotekniske artikler meddeles som generel eller som enkeltstående tilladelse, når 1) ansøgeren råder over personer med en særlig viden om håndtering og anvendelse af den pågældende type pyrotekniske artikel, og ansøgeren har et særligt behov for erhvervelsen, herunder fordi erhvervelse sker med henblik på videresalg, eller 2) ansøgeren har en særlig viden om håndtering af de pågældende artikler og har et særligt behov for erhvervelsen, herunder fordi erhvervelse sker med henblik på videresalg. Stk. 6. Stk. 1 gælder ikke for: 1) Konsumfyrværkeri og andre pyrotekniske artikler omfattet af kategori P1. 2) Typegodkendte lovpligtige nødsignaler og linekastningsapparater til skibe, når erhvervelsen sker hos skibsprovianteringshandlere eller forhandlere af skibsinventar mod forevisning af gyldig legitimation og dokumentation for opførelse i skibsregisteret eller fartøjsfortegnelsen eller anden dokumentation for ejerskab af et skib. 3) Godkendte scene- og festfyrværkere, når der er tale om erhvervelse af de artikler, som deres godkendelse berettiger dem til at håndtere og anvende. 4) Testlaboratorier, der er anerkendt til afprøvning og vurdering af fyrværkeri og andre pyrotekniske artikler, når erhvervelsen sker som led i vurderingen og afprøvningen. 5) Bemyndigede organer."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Fyrværkeri og andre pyrotekniske artikler må ikke anvendes uden kommunalbestyrelsens tilladelse, jf. lovens § 2, stk. 1, jf. dog stk. 4. Stk. 2. Tilladelsen meddeles af kommunalbestyrelsen i den kommune, hvor fyrværkeriet og de andre pyrotekniske artikler skal anvendes. Tilladelsen meddeles som enkeltstående tilladelse til hvert arrangement, jf. dog stk. 3. Der kan dog ansøges om og meddeles tilladelse til flere på hinanden følgende sammenlignelige arrangementer. Stk. 3. Tilladelse til anvendelse i forbindelse med egenkontrol efter § 33, nr. 1, eller anvendelse efter § 35, stk. 1, nr. 1, og § 35, stk. 2, meddeles som en generel tilladelse. Stk. 4. Stk. 1 gælder ikke for: 1) Konsumfyrværkeri, jf. dog § 41. 2) Andre pyrotekniske artikler i kategori P1, når de anvendes til det formål, de er beregnet til. 3) Andre pyrotekniske artikler i kategori P2, når de anvendes af en person med særlig viden og til det formål, de er beregnet til. 4) Testlaboratorier, der er anerkendt til afprøvning og vurdering af fyrværkeri og andre pyrotekniske artikler, når anvendelsen sker som led i vurderingen og afprøvningen. 5) Bemyndigede organer."
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Tilladelse til anvendelse af professionelt fyrværkeri efter § 32, stk. 1, meddeles, når 1) ansøgeren kan godtgøre en særlig interesse i anvendelse af fyrværkeriet, f.eks. når fyrværkeriet ønskes anvendt i forlystelsesetablissementer, i forbindelse med festligheder og lignende, eller i forbindelse med udførelse af egenkontrol, jf. § 8, stk. 1, nr. 2, og 2) ansøgeren er godkendt fest- eller scenefyrværker eller en virksomhed, der dokumenterer at have en fest- eller scenefyrværker tilknyttet til at anvende fyrværkeriet."
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Ansøgning om tilladelse til anvendelse af fyrværkeri, jf. § 32, stk. 1, skal, udover hvad der følger af §§ 35-37, indeholde følgende oplysninger: 1) Navn og adresse på ansøgeren. 2) Hvor fyrværkeriet ønskes anvendt og målsat tegningsmateriale for afskydningsstedet. 3) Hvornår fyrværkeriet ønskes anvendt. 4) Liste over hvilke fyrværkeriartikler, der ønskes anvendt, herunder antallet af artikler, størrelsen af eventuelle luftbomber og den samlede mængde NEM. 5) Hvordan det sikres, at kravene i §§ 38, 39, 44, 45 og §§ 47-52 opfyldes. 6) Oplysning om navn og godkendelsesnummer på den godkendte festfyrværker, der skal forestå anvendelsen og navne på festfyrværkerens eventuelle hjælpere. Stk. 2. Til ansøgning om tilladelse til anvendelse af scenefyrværkeri indendørs skal desuden vedlægges fornødent tegningsmateriale til dokumentation for, at kravene efter stk. 1, nr. 5, kan opfyldes."
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Tilladelse til anvendelse af fyrværkeri og andre pyrotekniske artikler, der ikke lever op til kravene i bekendtgørelse om krav til fyrværkeri og andre pyrotekniske artikler, meddeles, når ansøgeren er indehaver af en godkendelse til fremstilling eller indførsel af fyrværkeri eller andre pyrotekniske artikler, og ansøgeren kan godtgøre, at artiklerne 1) alene skal anvendes i erhvervsmæssigt øjemed, f.eks. når de skal anvendes som led i virksomhedens egenkontrol, jf. § 8, stk. 1, nr. 2, eller 2) skal forevises og anvendes på messer, udstillinger eller ved demonstrationer med henblik på markedsføring. Stk. 2. Tilladelse efter stk. 1 kan på tilsvarende måde meddeles til indehavere af en godkendelse til fremstilling af fyrværkeri og andre pyrotekniske artikler, når fyrværkeriet er fremstillet med henblik på forskning, udvikling og prøvning."
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Tilladelse efter § 35, stk. 1, nr. 2, meddeles på vilkår af, at der ved synlig skiltning tydeligt angives følgende: 1) Navn og dato for den pågældende messe, udstilling eller demonstration. 2) Det pågældende fyrværkeri eller andre pyrotekniske artikler er ikke i overensstemmelse med kravene i bekendtgørelse om krav til fyrværkeri og andre pyrotekniske artikler. 3) Artiklerne kan ikke erhverves, før artiklerne er bragt i overensstemmelse med kravene i bekendtgørelse om krav til fyrværkeri og andre pyrotekniske artikler."
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Tilladelse efter § 35, stk. 2, meddeles på vilkår af, at der ved synlig skiltning tydeligt angives følgende: 1) Det pågældende fyrværkeri eller andre pyrotekniske artikler er ikke i overensstemmelse med kravene i bekendtgørelse om krav til fyrværkeri og andre pyrotekniske artikler. 2) Artiklerne kan ikke erhverves til andre formål end forskning, udvikling og prøvning."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Ved enhver anvendelse af fyrværkeri eller andre pyrotekniske artikler skal der udvises forsigtighed for at minimere risikoen for skader på personer og værdier og for gener for det omgivende miljø."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Anvendelse af fyrværkeri må ikke finde sted i mindre afstand end 100 meter fra landbrugsbygninger med hold af dyr, hundekenneler og andre dyrehold og arealer med udegående dyr."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Kommunalbestyrelsen kan for et nærmere afgrænset geografisk område forbyde eller fastsætte nærmere vilkår for enhver anvendelse af fyrværkeri eller andre pyrotekniske artikler i det fri i en nærmere angivet periode, når det på grund af tørke eller andre særlige forhold skønnes nødvendigt for at mindske risikoen for brand eller anden skade, herunder personskade."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Konsumfyrværkeri må kun anvendes i perioden 27. december - 1. januar, jf. lovens § 2, stk. 4, jf. dog stk. 2. Stk. 2. Stk. 1 gælder ikke for: 1) Fyrværkeri i kategori F1. 2) Godkendte fest- eller scenefyrværkere, når anvendelsen sker som led i deres erhverv som fest- eller scenefyrværker. 3) Virksomheder og personer, der er godkendt til fremstilling eller indførsel af konsumfyrværkeri, når fyrværkeriet anvendes som led i egenkontrol jf. § 8, stk. 1, nr. 2. 4) Testlaboratorier anerkendt til afprøvning og vurdering af fyrværkeriartikler, når anvendelsen sker som led i vurderingen og afprøvningen. 5) Bemyndigede organer."
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Anvendelse i henhold til § 41, stk. 2, nr. 2 og 3, skal anmeldes til kommunalbestyrelsen i den kommune, hvor fyrværkeriet ønskes anvendt, når anvendelse sker uden for perioden i § 41, stk. 1. Stk. 2. Anmeldelse i henhold til § 41, stk. 2, nr. 2, skal sendes til kommunalbestyrelsen senest 14 dage før, fyrværkeriet ønskes anvendt. Stk. 3. Anmeldelse i henhold til § 41, stk. 2, nr. 3, skal sendes til kommunalbestyrelsen senest 14 dage før, fyrværkeriet ønskes anvendt første gang."
    },
    {
      "provision_ref": "8:43",
      "chapter": "8",
      "section": "43",
      "content": "§ 43. For anvendelse af konsumfyrværkeri gælder, ud over det, der følger af §§ 38 og 39, følgende: 1) Anvendelse af konsumfyrværkeri, må ikke finde sted i mindre afstand end: a) 100 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, brandfarlige eller brandnærende gasser eller overjordiske naturgasinstallationer. b) 100 m fra nåletræsbevoksninger, lyngklædte arealer eller anden brændbar vegetation. 2) Anvendelse af raketter må ikke finde sted i mindre afstand end: a) 10 m fra bygningers åbninger. b) 200 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, brandfarlige eller brandnærende gasser eller overjordiske naturgasinstallationer. c) 200 m fra nåletræsbevoksninger, lyngklædte arealer eller anden brændbar vegetation. Stk. 2. I vindens retning fordobles afstandene i stk. 1, nr. 1 og 2. Stk. 3. Stk. 1 og 2 gælder ikke ved anvendelse af fyrværkeri i kategori F1, der må sælges ved selvbetjening, jf. § 26, stk. 2."
    },
    {
      "provision_ref": "8:44",
      "chapter": "8",
      "section": "44",
      "content": "§ 44. Ved fest- og scenefyrværkeres erhvervsmæssige anvendelse af konsumfyrværkeri finder kravene i § 45 og §§ 47-52 endvidere anvendelse."
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Ved anvendelse af professionelt fyrværkeri gælder, ud over det, der følger af §§ 47-52, følgende: 1) Fyrværkeriartikler må ved anvendelse maksimalt give et lydtryksniveau på 120 dB(AImax) målt ved afspærringen til publikum. 2) Fyrværkeri, der er konstrueret med knaldeffekt som dominerende effekt, må ikke anvendes. Dog tillades salutbomber (luftbomber med ren knaldeffekt) med en diameter på op til 75 mm og knaldeffekter beregnet til brug som scenefyrværkeri. 3) Ved anvendelse skal der tages hensyn til de produktparametre, der fremgår af den enkelte fyrværkeriartikel."
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Ved anvendelse af fyrværkeri eller andre pyrotekniske artikler, der ikke er i overensstemmelse med kravene i bekendtgørelse om krav til fyrværkeri og andre pyrotekniske artikler, stiller kommunalbestyrelsen de nærmere vilkår for anvendelsen efter indhentet udtalelse fra Sikkerhedsstyrelsen."
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Ved anvendelse af scenefyrværkeri gælder, ud over det, der følger af §§ 38, 39 og 45, følgende: 1) Scenefyrværkeri skal opbevares forsvarligt i en lukket trækasse eller godkendt transportemballage uden for det lokale, hvor fyrværkeriet skal anvendes, indtil montering finder sted. 2) Artiklerne må først tages ud af emballagen umiddelbart før monteringen. 3) Ledninger på artiklerne til det elektriske tændsystem skal være kortsluttet indtil monteringen. 4) Under montering af det elektriske tændsystem til scenefyrværkeri skal a) strømforsyningen til forstærkere, højtalere og andre elektriske instrumenter være afbrudt eller sikret, så de ikke kan føre til utilsigtet antændelse af artiklerne, eller b) det elektriske tændsystem være sikret, så det ikke kan føre til utilsigtet antændelse af artiklerne. 5) Tobaksrygning og brug af åben ild er ikke tilladt i en afstand af 10 meter fra fyrværkeriet under monteringen og anvendelsen heraf. 6) På stedet, hvor fyrværkeriet monteres og anvendes eller i umiddelbar nærhed af dette, skal der være mindst ét håndsprøjtebatteri, én trykvandsslukker eller én vandfyldt slangevinde, jf. de generelle bestemmelser om brandslukningsmateriel i bilag 1, pkt. 1.14-1.20. En pulverslukker eller CO2-slukker kan dog anvendes til slukning af brand i det elektriske materiel. 7) Anvendelse af scenefyrværkeri må kun finde sted i lokaler, hvor frihøjden fra anvendelsesstedet til loftet er mindst 4 meter. Når fyrværkeriet er opstillet, skal området i en afstand af mindst 3 meter til alle sider sikres ved afspærring eller på anden måde, så uvedkommende hindres adgang. Stk. 2. Ved anvendelse af scenefyrværkeri i bygninger skal eventuelle drifts-, kontrol- og vedligeholdelsesplaner efter bygningsreglementet overholdes. Stk. 3. Ved anvendelse af scenefyrværkeri i kategori T2 udendørs finder reglerne i §§ 48-52 endvidere anvendelse."
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Ved anvendelse af professionelt fyrværkeri i kategori F3 og F4 gælder, ud over det, der følger af §§ 38, 39 og 45, følgende: 1) Anvendelse skal ske på et afskydningsområde, der er effektivt afspærret fra publikum og andre uvedkommende personer. 2) Færdsel over det afspærrede afskydningsområde, hvorfra fyrværkeriet anvendes, jf. nr. 1, er forbudt for andre personer end dem, der er nødvendige for afviklingen af fyrværkeriet. Forbuddet gælder fra det tidspunkt, hvor opsætning af fyrværkeriet påbegyndes, og indtil opstillingerne er fjernet efter afbrændingen. 3) Mængden og størrelsen af det benyttede fyrværkeri skal afpasses de givne forhold på pladsen, hvor fyrværkeriet skal anvendes. 4) Afskydningsramper til raketter, opskydningsrør til luftbomber, stel til fontæner og lignende skal være af en tilstrækkelig solid konstruktion og forsvarligt fastgjorte f.eks. ved nedgravning eller ved sikring med barduner. 5) Der skal være frit udsyn over hele det afspærrede område. 6) Beskyttelseshætter over lunter må først fjernes umiddelbart før antændelsen. 7) Raketter og luftfyrværkeri skal altid opsendes i retning væk fra publikum og eventuel bebyggelse. 8) Efter anvendelsen skal samtlige komponenter kontrolleres for eventuelle forsagere. Forsagere skal fjernes og destrueres på forsvarlig vis. 9) På stedet, hvor fyrværkeriet anvendes eller i nærheden af dette, skal der være mindst ét håndsprøjtebatteri eller én trykvandsslukker, beregnet til slukning af brand i fyrværkeri, jf. de generelle bestemmelser om brandslukningsmateriel i bilag 1, pkt. 1.14-1.20."
    },
    {
      "provision_ref": "8:49",
      "chapter": "8",
      "section": "49",
      "content": "§ 49. Ved anvendelse af professionelt fyrværkeri i kategori F3 og F4 skal følgende sikkerhedsafstande overholdes: 1) Parterrefyrværkeri, hvorved forstås fyrværkeri, der ved anvendelsen holder sig ved jorden i niveau med publikum: Mindst 15 meter til publikum og andre uvedkommende personer i alle retninger. 2) Luftbomber på højst 60 mm i diameter eller hertil svarende artikler: Mindst 25 meter til publikum og andre uvedkommende personer i alle retninger. 3) Luftbomber over 60 mm og på højst 100 mm i diameter eller hertil svarende artikler: Mindst 50 meter til publikum og andre uvedkommende personer i alle retninger. 4) Luftbomber over 100 mm og på højst 150 mm i diameter eller hertil svarende artikler: Mindst 100 meter til publikum og andre uvedkommende personer i alle retninger. 5) Luftbomber på over 150 mm og på højst 200 mm i diameter eller hertil svarende artikler: Mindst 200 meter til publikum og andre uvedkommende personer i alle retninger. Stk. 2. I vindens retning fordobles afstandene i stk. 1, når vindhastigheden overstiger 5 meter per sekund. Stk. 3. Er den enkelte fyrværkeriartikel mærket med eller medfører fyrværkeriartiklens produktparametre en længere sikkerhedsafstand end anført i stk. 1 og 2, skal denne sikkerhedsafstand anvendes."
    },
    {
      "provision_ref": "8:50",
      "chapter": "8",
      "section": "50",
      "content": "§ 50. Der må ikke anvendes luftbomber med større diameter end 200 mm eller cylinderbomber, der vejer over 4 kg, medmindre kommunalbestyrelsen, efter indhentet udtalelse fra Sikkerhedsstyrelsen, giver tilladelse hertil."
    },
    {
      "provision_ref": "8:51",
      "chapter": "8",
      "section": "51",
      "content": "§ 51. Raketter må kun afskydes på pladser, hvor styrepindene ikke kan forvolde skade."
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Montering og anvendelse må ikke finde sted i mindre afstand end: 1) 10 meter fra bygningers åbninger. 2) 200 meter fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, brandfarlige eller brandnærende gasser eller overjordiske naturgasinstallationer. 3) 200 meter fra nåletræsbevoksninger, lyngklædte arealer eller anden brændbar vegetation."
    },
    {
      "provision_ref": "9:53",
      "chapter": "9",
      "section": "53",
      "content": "§ 53. Den, der fremstiller, indfører eller overdrager fyrværkeri eller andre pyrotekniske artikler, skal føre optegnelser over vareleveringer, salg og oplag af fyrværkeri og andre pyrotekniske artikler med dokumentation for: 1) Fabrikanten. 2) Distributøren. 3) Fyrværkeriets kategori, mængde og typen af de enkelte artikler. 4) Dato for erhvervelse og overdragelse. 5) Navn og adresse på erhververen af fyrværkeriet eller de pyrotekniske artikler og dokumentation for erhververens tilladelse til at erhverve fyrværkeriet eller de pyrotekniske artikler, jf. § 31, stk. 1. 6) CE-mærkning eller SIK-nummer. Stk. 2. Stk. 1 gælder ikke for detailhandel med konsumfyrværkeri og andre pyrotekniske artikler i kategori P1. Stk. 3. Sikkerhedsstyrelsen kan dispensere fra kravet i stk. 1, for så vidt angår andre pyrotekniske artikler."
    },
    {
      "provision_ref": "9:54",
      "chapter": "9",
      "section": "54",
      "content": "§ 54. Den, der har tilladelse til anvendelse af professionelt fyrværkeri, skal føre optegnelser over modtagne leverancer med dokumentation på samme måde som efter § 53, stk. 1, nr. 1-4. Stk. 2. Ud over oplysningerne i stk. 1 skal optegnelserne omfatte oplysninger om de enkelte arrangementer med angivelse af: 1) Tidspunkt og sted for arrangementet. 2) Anvendt fyrværkeri, herunder oplysninger om kategori, type og mængder af det anvendte fyrværkeri."
    },
    {
      "provision_ref": "9:55",
      "chapter": "9",
      "section": "55",
      "content": "§ 55. Optegnelser efter §§ 53 og 54 skal opbevares i en periode på 5 år og skal efter anmodning sendes til kontrolmyndigheden. Opbevaring og fremsendelse kan ske elektronisk."
    },
    {
      "provision_ref": "9:56",
      "chapter": "9",
      "section": "56",
      "content": "§ 56. Den, der indfører, fremstiller, opbevarer, overdrager, erhverver eller anvender professionelt fyrværkeri, skal straks anmelde tyveri eller anden bortkomst af artikler til politiet."
    },
    {
      "provision_ref": "10:57",
      "chapter": "10",
      "section": "57",
      "content": "§ 57. Skriftlig kommunikation til Sikkerhedsstyrelsen og kommunalbestyrelsen skal foregå digitalt. Stk. 2. Anmeldelser og ansøgninger om godkendelser og tilladelser efter denne bekendtgørelse skal indsendes til myndighederne via den relevante blanket på virk.dk. Stk. 3. Sikkerhedsstyrelsen og kommunalbestyrelsen kan dispensere fra kravene i stk. 1 og 2, når særlige hensyn taler herfor ."
    },
    {
      "provision_ref": "10:58",
      "chapter": "10",
      "section": "58",
      "content": "§ 58. Sikkerhedsstyrelsen og kommunalbestyrelsen kan stille sikkerhedsmæssige og ordensmæssige vilkår for godkendelser og tilladelser meddelt i medfør af denne bekendtgørelse og vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse."
    },
    {
      "provision_ref": "10:59",
      "chapter": "10",
      "section": "59",
      "content": "§ 59. Sikkerhedsstyrelsen sender hurtigst muligt kvittering for modtagelse af en ansøgning om godkendelse til indførsel af fyrværkeri og andre pyrotekniske artikler efter § 7, stk. 1. Kvitteringen skal indeholde oplysninger om klagemulighed, sagsbehandlingsfristen i stk. 2 og de i stk. 3 og 4 nævnte forhold. Stk. 2. Sikkerhedsstyrelsen træffer afgørelse om godkendelse efter § 7, stk. 1, senest 3 måneder efter modtagelse af ansøgning og fuldstændig dokumentation, jf. §§ 8, 9 og 61. Stk. 3. Fristen i stk. 2 kan forlænges én gang, hvis sagens kompleksitet berettiger dette. Sikkerhedsstyrelsen skal inden udløbet af fristen i stk. 2 begrunde forlængelsen over for ansøgeren og oplyse en ny frist for, hvornår afgørelse vil blive truffet. Stk. 4. Svarer Sikkerhedsstyrelsen ikke inden for fristerne i stk. 2 eller 3, kan ansøgeren ikke betragte godkendelsen som meddelt."
    },
    {
      "provision_ref": "10:60",
      "chapter": "10",
      "section": "60",
      "content": "§ 60. Kommunalbestyrelsen sender hurtigst muligt kvittering for modtagelse af en ansøgning om tilladelse til opbevaring efter § 13, stk. 1, til erhvervelse efter § 31, stk. 1, eller til anvendelse efter § 32, stk. 1. Kvitteringen skal indeholde oplysninger om klagemulighed, sagsbehandlingsfristerne i stk. 2-4 og de i stk. 5 og 6 nævnte forhold. Stk. 2. Kommunalbestyrelsen træffer afgørelse om tilladelse til opbevaring efter § 13, stk. 1, senest 1 måned efter modtagelse af ansøgning og fuldstændig dokumentation, jf. § 15, stk. 1, og § 61. Stk. 3. Kommunalbestyrelsen træffer afgørelse om tilladelse til erhvervelse efter § 31, stk. 1, senest 1 måned efter modtagelse af ansøgning og fuldstændig dokumentation, jf. § 31, stk. 4 og 5. Stk. 4. Kommunalbestyrelsen træffer afgørelse om tilladelse til anvendelse efter § 32, stk. 1, senest 30 dage efter modtagelse af ansøgning og fuldstændig dokumentation jf. §§ 33-35. Stk. 5. Fristen i stk. 2 og 3 kan forlænges én gang, hvis sagens kompleksitet berettiger til det. Kommunalbestyrelsen skal inden udløbet af fristen begrunde forlængelsen over for ansøgeren og oplyse en ny frist for, hvornår afgørelse vil blive truffet. Stk. 6. Svarer kommunalbestyrelsen ikke inden for fristerne i stk. 2-5, kan ansøgeren ikke betragte tilladelsen som givet."
    },
    {
      "provision_ref": "10:61",
      "chapter": "10",
      "section": "61",
      "content": "§ 61. Det er en betingelse for at opnå godkendelse til indførsel og fremstilling af fyrværkeri efter § 8, stk. 1, tilladelse til opbevaring efter § 13, stk. 1, eller tilladelse til overdragelse efter § 22, stk. 1, at: 1) Ansøgeren ikke er dømt for strafbart forhold, der begrunder en nærliggende fare for misbrug af tilladelsen, jf. straffelovens § 78, stk. 2. 2) Ansøgeren dokumenterer at være myndig, jf. lovens § 2 a, stk. 1, nr. 2. 3) Ansøgeren ikke har fået tilbagekaldt sin tilladelse i henhold til § 64. 4) Ansøgeren dokumenterer ikke at være under konkursbehandling eller likvidation jf. lovens § 2 a, stk. 3. Stk. 2. Tilladelse til overdragelse er endvidere betinget af, at ansøger selv har eller råder over medarbejdere med faglig viden om den pågældende type fyrværkeri eller andre pyrotekniske artikler. Stk. 3. Er ansøgeren en virksomhed, gælder kravet i stk. 1, nr. 1, såvel for virksomheden, som virksomhedens indehaver eller administrerende direktør, og kravet i stk. 1, nr. 2, gælder for virksomhedens indehaver eller administrerende direktør. Stk. 4. Ud over betingelserne i stk. 1-3 skal betingelserne i kapitel 3, 5 og 6 være opfyldt."
    },
    {
      "provision_ref": "10:62",
      "chapter": "10",
      "section": "62",
      "content": "§ 62. Som dokumentation for at kravet i § 61, stk. 1, nr. 1, er opfyldt, kan Sikkerhedsstyrelsen eller kommunalbestyrelsen, efter samtykke fra ansøgeren, indhente oplysninger fra kriminalregistret. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 2. Afslag på godkendelse efter § 7, stk. 1, eller tilladelse efter § 13, stk. 1, eller § 22, stk. 1, begrundet i, at ansøgeren ikke opfylder betingelsen i § 61, stk. 1, nr. 1, skal på begæring af ansøgeren eller af myndigheden indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2 a, stk. 2."
    },
    {
      "provision_ref": "11:63",
      "chapter": "11",
      "section": "63",
      "content": "§ 63. Godkendelse og tilladelse meddelt efter § 7, stk. 1, § 12, stk. 1, § 13, stk. 1, og § 22, stk. 1, bortfalder, når indehaveren af godkendelsen eller tilladelsen kommer under konkursbehandling eller likvidation, jf. lovens § 2 a, stk. 4. Stk. 2. Den myndighed, der har meddelt godkendelsen eller tilladelsen, kan dog efter ansøgning give tilladelse til midlertidig videreførelse af virksomheden eller erhvervet. Tilladelsen kan gives i en periode af indtil 3 måneder. Sikkerhedsstyrelsen kan forlænge denne periode, så virksomheden eller erhvervet kan videreføres i op til et år i alt, jf. lovens § 2a, stk. 4."
    },
    {
      "provision_ref": "11:64",
      "chapter": "11",
      "section": "64",
      "content": "§ 64. Den myndighed, der har meddelt en virksomhedsgodkendelse efter § 7, stk. 1, en tilladelse til placering, indretning og brug af virksomheder eller steder, hvor der fremstilles fyrværkeri eller andre pyrotekniske artikler, efter § 12, stk. 1, en tilladelse til opbevaring efter § 13, stk. 1, en tilladelse til overdragelse efter § 22, stk. 1, eller en tilladelse til erhvervelse efter § 31, stk. 1, kan tilbagekalde godkendelsen eller tilladelsen, når 1) der foreligger grov eller gentagen overtrædelse af lov om fyrværkeri og andre pyrotekniske artikler, af regler udstedt i medfør af lov om fyrværkeri og andre pyroteknisk artikler eller af vilkår for godkendelsen, jf. lovens § 2a, stk. 5, og 2) det udviste forhold begrunder en nærliggende fare for misbrug af stillingen eller erhvervet. Stk. 2. Tilbagekaldelse efter stk. 1 kan ske for en periode på mellem 1 og 5 år. Stk. 3. Under samme betingelser, som nævnt stk. 1, kan en godkendelse eller tilladelse eller vilkår for en godkendelse eller tilladelse ændres. Stk. 4. Tilbagekaldelse og ændring af vilkår, jf. stk. 1 og 3, kan kun ske, hvis mindre indgribende foranstaltninger ikke er tilstrækkelige, og hvis tilbagekaldelse står i rimeligt forhold til formålet hermed. Stk. 5. Tilbagekaldelse af en godkendelse eller tilladelse, jf. stk. 1, og ændring af et vilkår fastsat i medfør af stk. 3, kan til enhver tid efter ansøgning ophæves af den myndighed, der har truffet afgørelse om tilbagekaldelse eller ændring af vilkår for en godkendelse eller tilladelse. Stk. 6. En afgørelse om tilbagekaldelse efter stk. 1 skal på begæring af indehaveren af godkendelsen eller tilladelsen indbringes for domstolene af anklagemyndigheden efter fremgangsmåden i straffelovens § 78, stk. 3. Sagen behandles i strafferetsplejens former. Anmodning om indbringelse for domstolene af en afgørelse om tilbagekaldelse har ikke opsættende virkning, medmindre myndigheden eller retten bestemmer dette. Afgørelse om tilbagekaldelse af en godkendelse eller tilladelse, jf. stk. 1, hvor der for samme forhold straffes ved dom, træffes dog af domstolene, jf. straffelovens § 79."
    },
    {
      "provision_ref": "12:65",
      "chapter": "12",
      "section": "65",
      "content": "§ 65. Sikkerhedsstyrelsen fører kontrol og tilsyn med overholdelse af bestemmelserne i denne bekendtgørelse, jf. lovens § 3 a, stk. 1."
    },
    {
      "provision_ref": "12:66",
      "chapter": "12",
      "section": "66",
      "content": "§ 66. Kommunalbestyrelsen fører kontrol og tilsyn med: 1) Overdragelse, erhvervelse og anvendelse af fyrværkeri og andre pyrotekniske artikler. 2) Placering, indretning og brug af virksomheder og steder udenfor detailleddet, hvor der opbevares eller fremstilles fyrværkeri eller andre pyrotekniske artikler, jf. lovens § 3 a, stk. 2. Stk. 2. Kommunalbestyrelsen kan til enhver tid kræve, at den, der opbevarer eller fremstiller fyrværkeri, fremlægger dokumentation for, at artiklerne er transportklassificeret korrekt i henhold til Konvention om international transport af farligt gods ad vej (ADR). Stk. 3. Som dokumentation efter stk. 2 kan kræves rapporter over gennemførte prøvninger i henhold til FN´s Recommendations on the Transport of Dangerous Goods, Manual of Test and Criteria. Stk. 4. Udgifter til dokumentation og gennemførelse af prøvninger efter stk. 3 afholdes af den, der opbevarer eller fremstiller fyrværkeri."
    },
    {
      "provision_ref": "12:67",
      "chapter": "12",
      "section": "67",
      "content": "§ 67. Kontrol og tilsyn efter §§ 65 og 66 kan udføres hos alle, der har været et led i afsætningen af fyrværkeri og andre pyrotekniske artikler. Sikkerhedsstyrelsen og kommunalbestyrelsen har til enhver tid uden retskendelse mod behørig legitimation adgang til virksomheder, der fremstiller, indfører, opbevarer eller overdrager fyrværkeri eller andre pyrotekniske artikler, jf. lovens § 4, stk. 1."
    },
    {
      "provision_ref": "12:68",
      "chapter": "12",
      "section": "68",
      "content": "§ 68. Indehaveren af en godkendelse eller tilladelse, meddelt efter lov om fyrværkeri og andre pyrotekniske artikler eller denne bekendtgørelse, har, ud over oplysningspligten i lovens § 4, stk. 2, af egen drift pligt til at indberette til den myndighed, der har meddelt godkendelsen eller tilladelsen, om ændringer i de oplysninger, der er givet i forbindelse med udstedelsen."
    },
    {
      "provision_ref": "12:69",
      "chapter": "12",
      "section": "69",
      "content": "§ 69. Sikkerhedsstyrelsen kan meddele påbud om: 1) Overholdelse af vilkår for en godkendelse eller tilladelse, der er meddelt i medfør af § 7, stk. 1. 2) Overholdelse af krav om vedligeholdelse og anvendelse af kvalitetsstyringssystemet, jf. § 8. 3) Overholdelse af krav om tilstedeværelse af medarbejdere i virksomheden, der i form af pyroteknisk uddannelse eller erfaring har relevant faglig viden om kravene til konstruktion, håndtering og opbevaring af fyrværkeri eller andre pyrotekniske artikler i forhold til virksomhedens forretningsområde, jf. § 9, stk. 1, nr. 1. Stk. 2. Kommunalbestyrelsen kan meddele påbud om: 1) Overholdelse af vilkår for en tilladelse, jf. §§ 13 eller 32. 2) Bedre skiltning på udsalgssteder, jf. § 25, stk. 3 3) Overholdelse af kravene i bilag 1."
    },
    {
      "provision_ref": "12:70",
      "chapter": "12",
      "section": "70",
      "content": "§ 70. Sikkerhedsstyrelsen eller kommunalbestyrelsen kan nedlægge forbud mod udnyttelse af godkendelsen eller tilladelsen, indtil faren er afhjulpet, hvis udnyttelse af en tilladelse eller godkendelse skønnes at indebære særlig brandfare eller risiko for personer, ejendom eller miljøet, jf. lovens § 3 b, stk. 1. Stk. 2. Kommunalbestyrelsen kan nedlægge forbud mod salg og opbevaring af konsumfyrværkeri og andre pyrotekniske artikler i detailledet, indtil forholdene for salget og opbevaringen er bragt i orden, hvis salg og opbevaring sker i strid med denne bekendtgørelses regler om overdragelse og opbevaring af konsumfyrværkeri og andre pyrotekniske artikler i detailledet. Stk. 3. Forbud efter stk. 1 og 2 har virkning straks. Forbud mod udnyttelse af en tilladelse til fremstilling og opbevaring af fyrværkeri eller andre pyrotekniske artikler skal på begæring af indehaveren af godkendelsen eller tilladelsen indbringes for domstolene af den myndighed, der har truffet afgørelsen."
    },
    {
      "provision_ref": "12:71",
      "chapter": "12",
      "section": "71",
      "content": "§ 71. Kommunalbestyrelsens tilsyn i henhold til § 66, stk. 1, nr. 2, skal udføres mindst hvert andet år. Stk. 2. Konstateres der ved tilsynet en væsentlig mangel, der skønnes at indebære særlig brandfare eller risiko for personer, ejendom eller miljøet, skal der foretages fornyet tilsyn inden et år. Er manglen af mindre betydning, kan der gives påbud om afhjælpning af manglen inden for en nærmere fastsat frist. Stk. 3. Efter udløb af fristen fastsat efter stk. 2 og senest ved næste tilsyn fører kommunalbestyrelsen kontrol med, at påbuddet er efterkommet. Stk. 4. Kommunalbestyrelsen indsender hvert år en beretning til Sikkerhedsstyrelsen om kontrol og tilsyn udført i henhold til § 66, stk. 1, nr. 2. Beretningen skal indeholde oplysninger om antallet af: 1) Virksomheder og lokaliteter i kommunen, der er omfattet af kontrolforpligtelse i henhold til § 66, stk. 1, nr. 2. 2) Virksomheder, der var kontrolpligtige det pågældende år. 3) Gennemførte kontroller fordelt på virksomheder. 4) Meddelte påbud og forbud i henhold til § 69, stk. 2, og § 70, stk. 1 og 2."
    },
    {
      "provision_ref": "13:72",
      "chapter": "13",
      "section": "72",
      "content": "§ 72. Afgørelser truffet efter denne bekendtgørelse kan ikke indbringes for anden administrativ myndighed, jf. dog stk. 2. Stk. 2. Afgørelser om afslag på virksomhedsgodkendelse efter § 7, stk. 1, kan inden 4 uger fra datoen for afgørelsen er meddelt indbringes for Erhvervsankenævnet af den, som afgørelsen vedrører. Stk. 3. Stk. 2 gælder ikke for afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. § 61, stk. 1. Afgørelserne behandles i stedet efter reglerne i § 62, stk. 2."
    },
    {
      "provision_ref": "14:73",
      "chapter": "14",
      "section": "73",
      "content": "§ 73. Med bøde straffes den, der 1) i strid med § 7, stk. 1, fremstiller eller indfører fyrværkeri eller andre pyrotekniske artikler uden Sikkerhedsstyrelsens godkendelse, 2) overtræder vilkår fastsat i medfør af §§ 10, 36, 37, 40, 58 eller § 64, stk. 3, 3) i strid med § 12, stk. 1, placerer, indretter og bruger virksomheder og steder, hvor der fremstilles fyrværkeri eller andre pyrotekniske artikler, uden kommunalbestyrelsens tilladelse, 4) i strid med § 13, stk. 1, opbevarer fyrværkeri eller andre pyrotekniske artikler uden kommunalbestyrelsens tilladelse, 5) i strid med § 13, stk. 3, § 27, stk. 1, og § 42, stk. 1, undlader at foretage anmeldelse til Sikkerhedsstyrelsen eller kommunalbestyrelsen, 6) overtræder § 17, § 18, stk. 1, § 20, stk. 1-4, § 21, § 23, stk. 1, § 24, § 25, § 26, stk. 1, §§ 28-30, § 38, § 39, § 41, stk. 1, eller § 55, 7) undlader at give de i § 19 nævnte oplysninger, 8) i strid med § 22, stk. 1, overdrager fyrværkeri og andre pyrotekniske artikler uden kommunalbestyrelsens tilladelse, 9) i strid med § 31, stk. 1, erhverver fyrværkeri og andre pyrotekniske artikler uden kommunalbestyrelsens tilladelse, 10) i strid med § 32, stk. 1, anvender fyrværkeri uden kommunalbestyrelsens tilladelse, 11) i strid med § 32, stk. 4, nr. 2, anvender andre pyrotekniske artikler i kategori P1 til andre formål, end det formål de er beregnet til, 12) i strid med § 32, stk. 4, nr. 3, anvender andre pyrotekniske artikler i kategori P2 til andre formål, end det formål de er beregnet til og uden særlig viden, 13) overtræder forbud udstedt i medfør af § 40, 14) anvender fyrværkeri eller andre pyrotekniske artikler i strid med § 43, stk. 1 eller 2, § 45, § 47, stk. 1 eller 2, eller §§ 48-52, 15) undlader at føre optegnelser som angivet i § 53, stk. 1, og § 54, 16) i strid med § 56 undlader at anmelde tyveri og anden bortkomst af professionelt fyrværkeri, 17) undlader at foretage indberetning som angivet i § 68, 18) undlader at efterkomme påbud meddelt i medfør af § 69, 19) overtræder forbud udstedt i medfør af § 70, stk. 1 eller 2, eller 20) anvender professionelt fyrværkeri uden at være godkendt af Sikkerhedsstyrelsen til, som fest- eller scenefyrværker, at anvende det pågældende fyrværkeri. Stk. 2. Straffen kan ved skærpende omstændigheder stige til fængsel i indtil 2 år, hvis overtrædelsen er begået forsætligt eller ved grov uagtsomhed, når der ved overtrædelsen er 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "15:74",
      "chapter": "15",
      "section": "74",
      "content": "§ 74. Bekendtgørelsen træder i kraft den 1. oktober 2021, jf. dog stk. 2. Stk. 2. § 24 træder i kraft den 1. oktober 2023."
    },
    {
      "provision_ref": "15:75",
      "chapter": "15",
      "section": "75",
      "content": "§ 75. Bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler ophæves."
    },
    {
      "provision_ref": "15:76",
      "chapter": "15",
      "section": "76",
      "content": "§ 76. Fyrværkeri i kategori F3, der inden bekendtgørelsens ikrafttrædelse var omfattet af reglerne for konsumfyrværkeri i henhold til § 5, stk. 1, nr. 3 og 4, i bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler, er omfattet af denne bekendtgørelses regler for konsumfyrværkeri ind til den 1. oktober 2025."
    },
    {
      "provision_ref": "15:77",
      "chapter": "15",
      "section": "77",
      "content": "§ 77. Godkendelser og tilladelser meddelt i medfør af bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler, bekendtgørelse nr. 729 af 4. juli 2008 om fyrværkeri og andre pyrotekniske artikler eller bekendtgørelse nr. 1061 af 11. november 2005 om fyrværkeri og andre pyrotekniske artikler bevarer deres gyldighed, jf. dog stk. 2. Stk. 2. Produktgodkendelse meddelt i medfør af bekendtgørelserne nævnt i stk. 1 bortfalder i overensstemmelse med bestemmelserne i bekendtgørelse om krav til fyrværkeri og andre pyrotekniske artikler."
    },
    {
      "provision_ref": "15:78",
      "chapter": "15",
      "section": "78",
      "content": "§ 78. Ved indførsel, fremstilling, overdragelse, erhvervelse og anvendelse af nytårsfyrværkeri godkendt af Sikkerhedsstyrelsen i medfør af bekendtgørelse nr. 729 af 4. juli 2008 eller bekendtgørelse nr. 1061 af 11. november 2005 om fyrværkeri og andre pyrotekniske artikler gælder reglerne om konsumfyrværkeri. Stk. 2. Nytårsfyrværkeri godkendt af Sikkerhedsstyrelsen i henhold til bekendtgørelse nr. 729 af 4. juli 2008 eller bekendtgørelse nr. 1061 af 11. november 2005 skal ved opbevaring i henhold til de tekniske forskrifter i bilag 1, betragtes som konsumfyrværkeri."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler. Stk. 2. Bekendtgørelsen fastsætter endvidere aldersgrænser for salg af visse kemikalier. Stk. 3. Fyrværkeri og andre pyrotekniske artikler skal opfylde kravene i bekendtgørelse om krav til fyrværkeri og andre pyrotekniske artikler. Stk. 4. Godkendelse af fest- og scenefyrværkere skal ske i overensstemmelse med reglerne i bekendtgørelse om godkendelse som festfyrværker. Stk. 5. For personer, der er statsborgere i et EU- eller EØS-land eller i et land, som EU har indgået aftale med om adgang til udøvelse af lovregulerede erhverv, og som midlertidigt eller lejlighedsvist ønsker at udøve erhverv eller udøver erhverv som fest- eller scenefyrværker i Danmark, eller som agter at etablere sig som fest- eller scenefyrværker i Danmark, gælder bekendtgørelse om godkendelse og udøvelse af erhverv som festfyrværker på baggrund af udenlandske erhvervsmæssige kvalifikationer.",
      "valid_from": "2021-09-09",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Krav om tilladelser eller godkendelser efter denne bekendtgørelse gælder ikke for offentlige myndigheder, når myndighederne ved deres normale virke har behov for indførsel, fremstilling, overdragelse, erhvervelse, anvendelse eller opbevaring af fyrværkeri eller andre pyrotekniske artikler, jf. § 6, stk. 1, i lov om fyrværkeri og andre pyrotekniske artikler (loven).",
      "valid_from": "2021-09-09",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Pyroteknisk artikel: En artikel, der indeholder eksplosivstoffer eller en eksplosiv blanding af stoffer beregnet til at udvikle varme, lys, lyd, gas eller røg eller en kombination heraf ved hjælp af eksoterme kemiske reaktioner, der holder sig selv i gang. 2) Fyrværkeri: Pyroteknisk artikel beregnet til underholdning. 3) Professionelt fyrværkeri: Fyrværkeri beregnet til anvendelse af personer, der har godkendelse som festfyrværkere eller scenefyrværkere, og som ikke omfattes af begrebet konsumfyrværkeri. 4) Scenefyrværkeri: Pyrotekniske artikler beregnet til indendørs eller udendørs scenebrug, herunder i forbindelse med film- og tv-produktioner og lignende. 5) Konsumfyrværkeri: Fyrværkeri beregnet til anvendelse af forbrugere. 6) Andre pyrotekniske artikler: Andre pyrotekniske artikler end fyrværkeri, herunder pyrotekniske artikler til køretøjer. 7) Sortiment: Pakke med fyrværkeri af mere end en type og/eller mere end en kategori, der tilbydes til salg som en enkelt enhed. 8) Festfyrværker: Person, der har godkendelse til at håndtere og anvende konsumfyrværkeri og professionelt fyrværkeri. 9) Scenefyrværker: Person, der har godkendelse til at håndtere og anvende konsumfyrværkeri og scenefyrværkeri. 10) Fabrikant: En fysisk eller juridisk person, som fremstiller en pyroteknisk artikel, eller som lader en sådan artikel konstruere eller fremstille og markedsfører en sådan pyroteknisk artikel under eget navn eller varemærke. 11) Importør: Enhver fysisk eller juridisk person, der er etableret i EU, og som bringer en pyroteknisk artikel med oprindelse i et tredjeland i omsætning på EU-markedet. 12) Distributør: Enhver fysisk eller juridisk person i forsyningskæden ud over fabrikanten eller importøren, der gør en pyroteknisk artikel tilgængelig på markedet. 13) Bemyndiget organ: Organ, der er udpeget til at foretage vurdering af fyrværkeri og andre pyrotekniske artiklers overensstemmelse med de væsentlige sikkerhedskrav. 14) Fjernsalg: Fjernsalgsaftale som defineret i lov om forbrugeraftaler. 15) Transportklassifikation: Den kombination af en underklasse og en forenelighedsgruppe, som en artikel, der er færdig emballeret til forsendelse, skal henføres til i henhold til Konvention om international transport af farligt gods ad vej (ADR). 16) Container: Fragtcontainer eller lagercontainer. 17) Pakkeafsnit: En container placeret i det fri, en bygning eller et rum, hvori der foretages pakning af enkeltartikler. 18) Salgssted: Område, disk, bord, skranke eller lignende, hvorfra salg og udlevering finder sted. 19) Ydre sikkerhedsafstand: Den påkrævede afstand fra fyrværkerioplag til enhver beboelsesbygning og til bygning eller aktivitet, som er virksomheden uvedkommende. 20) Udslag: Pyrotekniske blandinger i løs form eller som pyrotekniske enheder i fyrværkeriartikler, hvis funktion er at frembringe en lydeffekt eller indgår som spredningssats. 21) NEM: Nettoeksplosivstofmængde.",
      "valid_from": "2021-09-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fyrværkeri inddeles i følgende kategorier: 1) Kategori F1: Fyrværkeri forbundet med lav risiko og minimalt støjniveau, som er beregnet til anvendelse i fysisk afgrænsede områder, herunder fyrværkeri til indendørs brug i boliger. 2) Kategori F2: Fyrværkeri forbundet med lav risiko og lavt støjniveau, som er beregnet til udendørs anvendelse i fysisk afgrænsede områder. 3) Kategori F3: Fyrværkeri forbundet med mellemhøj risiko, som er beregnet til udendørs anvendelse i større, fysisk åbne områder, og som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt. 4) Kategori F4: Fyrværkeri forbundet med høj risiko, som er beregnet til kun at blive anvendt af festfyrværkere. Disse artiklers støjniveau må ikke være sundhedsskadeligt. 5) Kategori T1: Scenefyrværkeri forbundet med lav risiko, som er beregnet til kun at blive anvendt af personer, der er godkendt som scene- eller festfyrværker. 6) Kategori T2: Scenefyrværkeri, som er beregnet til kun at blive anvendt af personer, der er godkendt som scene- eller festfyrværker. Stk. 2. Andre pyrotekniske artikler inddeles i følgende kategorier: 1) Kategori P1: Andre pyrotekniske artikler end fyrværkeri, som er forbundet med lav risiko. 2) Kategori P2: Andre pyrotekniske artikler end fyrværkeri, som er beregnet til kun at blive håndteret eller anvendt af personer med særlig viden om de pågældende artikler.",
      "valid_from": "2021-09-09",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Konsumfyrværkeri udgøres af fyrværkeri i kategori F1 og F2.",
      "valid_from": "2021-09-09",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Professionelt fyrværkeri udgøres af: 1) Fyrværkeri i kategori F3 og F4. 2) Scenefyrværkeri i kategori T1 og T2.",
      "valid_from": "2021-09-09",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Den virksomhed, der fremstiller eller indfører fyrværkeri eller andre pyrotekniske artikler, skal godkendes af Sikkerhedsstyrelsen, jf. lovens § 1, stk. 1, jf. dog stk. 2. Stk. 2. Stk. 1 gælder ikke ved fremstilling og indførsel af fyrværkeri i kategori F1, der må sælges ved selvbetjening, jf. § 26, stk. 2, og pyrotekniske artikler, der er beregnet til anvendelse som udløsermekanisme i sikkerhedsudstyr og selvoppusteligt redningsudstyr. Stk. 3. Godkendelse efter stk. 1 meddeles til virksomhedens forretningsområde ved fremstilling eller indførsel af henholdsvis kategori F1-F4 fyrværkeri, scenefyrværkeri eller andre pyrotekniske artikler.",
      "valid_from": "2021-09-09",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. For at få en godkendelse efter § 7, stk. 1, skal ansøgeren dokumentere, at virksomheden har udformet et kvalitetsstyringssystem, der er tilpasset virksomhedens forretningsområde, og som indeholder: 1) Beskrivelse af virksomhedens arbejdsområde og arbejdsprocesser. 2) Procedure for udførelse af egenkontrol med, at artiklerne er fuldt funktionsdygtige og ikke beskadigede efter transport, og at artiklerne overholder mærkningskrav og øvrige særlige krav. 3) Procedure for håndtering af fyrværkeriet eller andre pyrotekniske artikler, herunder beskrivelse af virksomhedens arbejdsrutiner. 4) Procedure til sikring af, at krav til opbevaring af fyrværkeri og andre pyrotekniske artikler overholdes. 5) Procedure til sikring af, at krav til optegnelse over vareleveringer, salg og oplag, jf. § 53, overholdes. 6) Fortegnelse over medarbejdernes faglige viden vedrørende fyrværkeri eller andre pyrotekniske artikler, herunder procedure til sikring af vedligeholdelse af medarbejdernes faglige viden. 7) Procedure for behandling af afvigelser og udførelse af korrigerende handlinger. 8) Procedure for virksomhedens egen efterprøvning af kvalitetsstyringssystemets egnethed og effektivitet. Stk. 2. Kvalitetsstyringssystemet skal dokumenteres i form af en manual eller en samling af dokumenter, der på systematisk og overskuelig måde redegør for betingelserne i stk. 1. Dokumentationen kan opbevares elektronisk. Stk. 3. Sikkerhedsstyrelsen kan fastsætte nærmere retningslinjer for opfyldelse af betingelserne i stk. 1. Stk. 4. Sikkerhedsstyrelsen kan dispensere fra betingelserne i stk. 1 og 2.",
      "valid_from": "2021-09-09",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. For at få en godkendelse efter § 7, stk. 1, skal ansøgeren, ud over det i § 8 anførte, dokumentere at: 1) Der er medarbejdere i virksomheden, der i form af pyroteknisk uddannelse eller erfaring har relevant faglig viden om kravene til konstruktion, håndtering og opbevaring af fyrværkeri eller andre pyrotekniske artikler inden for virksomhedens forretningsområde. 2) Det indførte eller fremstillede fyrværkeri eller andre pyrotekniske artikler lovligt kan opbevares. Stk. 2. Sikkerhedsstyrelsen kan fastsætte nærmere retningslinjer for opfyldelse af betingelsen i stk. 1, nr. 1. Stk. 3. Sikkerhedsstyrelsen kan dispensere fra betingelsen i stk. 1, nr. 1.",
      "valid_from": "2021-09-09",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Godkendelse efter § 7, stk. 1, meddeles på vilkår af, at fyrværkeri eller andre pyrotekniske artikler, der indføres eller fremstilles, lever op til kravene i bekendtgørelse om krav til fyrværkeri og andre pyrotekniske artikler, og at artiklerne kun overdrages til virksomheder eller personer, der lovligt kan erhverve de pågældende artikler. Stk. 2. Godkendelse efter kan uanset stk. 1 meddeles til fremstilling og indførsel af fyrværkeriartikler eller andre pyrotekniske artikler, der ikke lovligt kan bringes i omsætning i Danmark. Godkendelse meddeles som en selvstændig godkendelse og kan meddeles på følgende vilkår: 1) Alle indførsler og overdragelser af artikler, der ikke lovligt kan bringes i omsætning i Danmark, anmeldes til Sikkerhedsstyrelsen senest 14 dage før indførslen eller overdragelsen. 2) Eksport af artikler, der ikke lovligt kan bringes i omsætning i Danmark, dokumenteres over for Sikkerhedsstyrelsen i henhold til styrelsens anvisninger.",
      "valid_from": "2021-09-09",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Offentlige myndigheder, der er undtaget fra krav om tilladelser og godkendelser efter § 2, skal give meddelelse til kommunalbestyrelsen, når de fremstiller fyrværkeri og andre pyrotekniske artikler, jf. lovens § 6, stk. 2.",
      "valid_from": "2021-09-09",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Placering, indretning og brug af virksomheder og steder, hvor der fremstilles fyrværkeri eller andre pyrotekniske artikler, må ikke ske uden kommunalbestyrelsens tilladelse. Stk. 2. Tilladelse efter stk. 1 meddeles af kommunalbestyrelsen i den kommune, hvor fremstillingen finder sted. Tilladelse meddeles som en generel tilladelse efter indhentet udtalelse fra Sikkerhedsstyrelsen.",
      "valid_from": "2021-09-09",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Fyrværkeri og andre pyrotekniske artikler må ikke opbevares uden kommunalbestyrelsens tilladelse, jf. dog stk. 2. Stk. 2. Stk. 1 gælder ikke ved: 1) Opbevaring af højst 5 kg NEM konsumfyrværkeri og andre pyrotekniske artikler pr. husstand eller virksomhed, der i henhold til Konvention om international transport af farligt gods ad vej (ADR) er transportklassificeret som 1.3G, 1.4G eller 1.4S. 2) Opbevaring i detailleddet af konsumfyrværkeri og andre pyrotekniske artikler, hvis opbevaringen sker i overensstemmelse med §§ 20 og 21. 3) Opbevaring af pyrotekniske udløsermekanismer, der er monteret i sikkerhedsudstyr og oppusteligt redningsudstyr. 4) Opbevaring ombord på skibe af typegodkendte nødsignaler, linekastningsapparater og andre pyrotekniske artikler beregnet til redningsformål. Stk. 3. I tilfælde, hvor stk. 2, nr. 2, finder anvendelse, skal opbevaringen af fyrværkeriet anmeldes til kommunalbestyrelsen i den kommune, hvor opbevaringen skal finde sted, senest 14 dage før opbevaringen påbegyndes.",
      "valid_from": "2021-09-09",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Tilladelse efter § 13, stk. 1, gives af kommunalbestyrelsen i den kommune, hvor opbevaringen skal finde sted. Stk. 2. Tilladelse efter § 13, stk. 1, til opbevaring af en samlet mængde fyrværkeri eller andre pyrotekniske artikler, der gør, at opbevaringen omfattes af Miljøstyrelsens bekendtgørelse om kontrol med risikoen for større uheld med farlige stoffer, meddeles af kommunalbestyrelsen efter indhentet udtalelse fra Sikkerhedsstyrelsen.",
      "valid_from": "2021-09-09",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Ansøgning om tilladelse efter § 13, stk. 1, skal vedlægges det fornødne målsatte tegningsmateriale, en beskrivelse af virksomhedens arbejdsmæssige rutiner og opbevaringsforhold. Stk. 2. Tilladelse efter § 13, stk. 1, til opbevaring i detailleddet af konsumfyrværkeri og andre pyrotekniske artikler meddeles som tilladelse for perioden fra den 24. november til og med den 1. februar det følgende år. Der kan dog meddeles tilladelse til opbevaring af konsumfyrværkeri i kategori F1 som en generel tilladelse til helårsopbevaring.",
      "valid_from": "2021-09-09",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Offentlige myndigheder, der er undtaget fra krav om tilladelser og godkendelser efter § 2, skal give meddelelse til kommunalbestyrelsen, når de opbevarer fyrværkeri og andre pyrotekniske artikler, jf. lovens § 6, stk. 2.",
      "valid_from": "2021-09-09",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Ved enhver form for opbevaring af fyrværkeri og andre pyrotekniske artikler skal der udvises forsigtighed.",
      "valid_from": "2021-09-09",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Opbevaring af fyrværkeri og andre pyrotekniske artikler skal ske i overensstemmelse med reglerne i de tekniske forskrifter i bilag 1, jf. dog stk. 2. Stk. 2. Stk. 1 gælder ikke ved opbevaring af højst 5 kg NEM konsumfyrværkeri og andre pyrotekniske artikler, der i henhold til Konvention om international transport af farligt gods ad vej (ADR) er transportklassificeret som 1.3G, 1.4G eller 1.4S. Stk. 3. Sikkerhedsstyrelsen kan dispensere fra reglerne i de tekniske forskrifter i bilag 1, hvis særlige forhold taler herfor, og hvor det skønnes sikkerhedsmæssigt forsvarligt.",
      "valid_from": "2021-09-09",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Den, der har tilladelse efter § 13, stk. 1, og som opbevarer fyrværkeri eller andre pyrotekniske artikler for andre, skal oplyse den, der får artiklerne opbevaret, om: 1) De brancheorganisationer, som indehaveren af tilladelsen er medlem af. 2) Kontaktoplysninger på den kommunalbestyrelse, der har meddelt tilladelsen til opbevaring. 3) Eventuelle erhvervsansvarsforsikringer og garantier, som indehaveren af tilladelsen har tegnet eller fået stillet, kontaktoplysninger på forsikringsselskabet eller garantistiller og oplysning om forsikringens eller garantiens geografiske dækning. Stk. 2. Anmoder den, der får opbevaret fyrværkeri eller andre pyrotekniske artikler, om det, skal indehaveren af tilladelsen oplyse om de regler, der gælder for opbevaringen af fyrværkeri og andre pyrotekniske artikler, og hvordan den pågældende får adgang til dem.",
      "valid_from": "2021-09-09",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. I detailleddet må der ikke opbevares andet fyrværkeri end konsumfyrværkeri eller andre pyrotekniske artikler, end artikler omfattet af P1, som i henhold til Konvention om international transport af farligt gods ad vej (ADR) er transportklassificeret som 1.3G, 1.4G eller 1.4S. Stk. 2. Fyrværkeri må kun findes i salgslokaler og på salgssteder i detailleddet i perioden fra den 15. december til og med den 31. december. Stk. 3. I perioden fra den 24. november til og med den 14. december skal fyrværkeri i detailleddet opbevares i ubrudt transportemballage i et tilstødende lokale eller på andet godkendt opbevaringssted i detailleddet. Stk. 4. I perioden fra den 1. januar til og med den 1. februar skal fyrværkeri opbevares i et tilstødende lokale eller på andet godkendt opbevaringssted i detailleddet. Stk. 5. Stk. 2-4 gælder ikke for fyrværkeri i kategori F1.",
      "valid_from": "2021-09-09",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. I butikker må der højst opbevares 1) 12,5 kg NEM konsumfyrværkeri og andre pyrotekniske artikler i kategori P1 ved salgssted i en butiks salgslokale, og 2) 12,5 kg NEM fyrværkeri i kategori F1, der kan sælges ved selvbetjening, jf. § 26, stk. 2, i salgslokalet i en afstand af mindst 5 meter fra salgsstedet. Stk. 2. I tilstødende lokaler til butikker, der er adskilt fra salgslokalet ved en tæt adskillelse, herunder evt. med en tætsluttende dør, må højst opbevares 1) 12,5 kg NEM konsumfyrværkeri og andre pyrotekniske artikler i kategori P1, når der i lokalerne ikke findes brandfarlige væsker eller brandfarlige eller brandnærende gasser, eller 2) 25 kg NEM konsumfyrværkeri og andre pyrotekniske artikler i kategori P1, når der i lokalerne ikke findes brandfarlige væsker, brandfarlige eller brandnærende gasser eller andet brændbart oplag.",
      "valid_from": "2021-09-09",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Fyrværkeri og andre pyrotekniske artikler må ikke overdrages uden kommunalbestyrelsens tilladelse, jf. lovens § 2, stk. 1, jf. dog stk. 4. Stk. 2. Tilladelsen meddeles af kommunalbestyrelsen i den kommune, hvor ansøgeren har forretningssted eller i mangel heraf, hvor ansøgeren har bopæl. Tilladelse meddeles som en generel tilladelse. Stk. 3. Har ansøgeren ikke forretningssted eller bopæl i Danmark, meddeles tilladelsen af kommunalbestyrelsen i den kommune, hvor overdragelsen skal finde sted. Stk. 4. Stk. 1 gælder ikke konsumfyrværkeri og andre pyrotekniske artikler i kategori P1.",
      "valid_from": "2021-09-09",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Konsumfyrværkeri må kun sælges i detailsalg i perioden 15. - 31. december, jf. lovens § 2, stk. 3, jf. dog stk. 2. Stk. 2. Stk. 1 gælder ikke fyrværkeri i kategori F1.",
      "valid_from": "2021-09-09",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Der må ikke ske salg eller overdragelse af konsumfyrværkeri i sortimenter, der overstiger 5 kg NEM.",
      "valid_from": "2021-09-09",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Konsumfyrværkeri må kun sælges til eller på anden måde stilles til rådighed for personer, der er fyldt 18 år, jf. dog stk. 2. Stk. 2. Fyrværkeri i kategori F1 må sælges til eller på anden måde stilles til rådighed for personer, der er fyldt 15 år. Stk. 3. Udsalgssteder skal være forsynet med tydelig skiltning af aldersgrænser for salg, jf. stk. 1 og 2.",
      "valid_from": "2021-09-09",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Konsumfyrværkeri må ikke sælges ved selvbetjening, jf. dog stk. 2. Stk. 2. Stk. 1 gælder ikke for følgende artikler i kategori F1: Bengalske fakler, knallerter, isfontæner, håndholdte stjernekastere, ikke håndholdte stjernekastere, trækbordbomber, bordbomber, knaldperler, hundepropper, knaldbånd og knaldhætter.",
      "valid_from": "2021-09-09",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Detailsalg af konsumfyrværkeri ved fjernsalg skal anmeldes til Sikkerhedsstyrelsen senest 14 dage før fjernsalget påbegyndes. Stk. 2. Anmeldelse efter stk. 1 skal indeholde følgende oplysninger: 1) Beskrivelse af og oplysninger om, hvordan fjernsalget foregår. 2) Oplysninger om, hvor bestillingerne pakkes og udleveres. 3) Oplysninger om, hvordan det sikres, at forbuddet mod salg til personer under henholdsvis 15 og 18 år overholdes.",
      "valid_from": "2021-09-09",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Leverandører af fyrværkeri til detailleddet skal sikre, at der medfølger en vejledning på dansk om håndtering og opbevaring af fyrværkeriet i butikken og på lageret. Stk. 2. Ved enhver overdragelse af fyrværkeri til forbrugere skal overdrageren af fyrværkeriet sikre, at der medfølger sikkerhedsinformation på dansk om forhold vedrørende håndtering, opbevaring og anvendelse af fyrværkeriet. Det er tilstrækkeligt, at informationen fremgår af mærkningen på de artikler, der overdrages.",
      "valid_from": "2021-09-09",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Den, der har opnået tilladelse til overdragelse af professionelt fyrværkeri eller andre pyrotekniske artikler i kategori P2, skal, før overdragelse finder sted, sikre sig dokumentation for, at erhververen har tilladelse til at erhverve fyrværkeriet, jf. § 31, stk. 1, eller at overdragelse sker til en offentlig myndighed omfattet af § 2. Stk. 2. Dokumentationen skal opbevares i 5 år efter overdragelsen har fundet sted.",
      "valid_from": "2021-09-09",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Følgende kemikalier må kun sælges til personer, der er fyldt 18 år: 1) Chlorater, perchlorater og nitrater af natrium, kalium, calcium, ammonium eller barium. 2) Kaliumpermanganat. 3) Rødt og gult phosphor. 4) Svovl. 5) Aluminium, magnesium- og zinkpulver.",
      "valid_from": "2021-09-09",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Fyrværkeri og andre pyrotekniske artikler må ikke erhverves uden kommunalbestyrelsens tilladelse, jf. lovens § 2, stk. 1, jf. dog stk. 6. Stk. 2. Tilladelsen meddeles af kommunalbestyrelsen i den kommune, hvor ansøgeren har forretningssted, eller i mangel heraf, hvor ansøgeren har bopæl. Tilladelse meddeles som generel tilladelse i overensstemmelse med, hvad der følger af stk. 4 og 5. Stk. 3. Har ansøgeren ikke forretningssted eller bopæl i Danmark, meddeles tilladelsen af kommunalbestyrelsen i den kommune, hvor overdragelsen skal finde sted. Stk. 4. Tilladelse til erhvervelse af fyrværkeri meddeles som en generel tilladelse, når ansøgeren kan godtgøre, at erhvervelse sker med henblik på videresalg, og at ansøgeren råder over personer med særlig viden om håndtering og anvendelse af den pågældende type fyrværkeri. Stk. 5. Tilladelse til erhvervelse af andre pyrotekniske artikler meddeles som generel eller som enkeltstående tilladelse, når 1) ansøgeren råder over personer med en særlig viden om håndtering og anvendelse af den pågældende type pyrotekniske artikel, og ansøgeren har et særligt behov for erhvervelsen, herunder fordi erhvervelse sker med henblik på videresalg, eller 2) ansøgeren har en særlig viden om håndtering af de pågældende artikler og har et særligt behov for erhvervelsen, herunder fordi erhvervelse sker med henblik på videresalg. Stk. 6. Stk. 1 gælder ikke for: 1) Konsumfyrværkeri og andre pyrotekniske artikler omfattet af kategori P1. 2) Typegodkendte lovpligtige nødsignaler og linekastningsapparater til skibe, når erhvervelsen sker hos skibsprovianteringshandlere eller forhandlere af skibsinventar mod forevisning af gyldig legitimation og dokumentation for opførelse i skibsregisteret eller fartøjsfortegnelsen eller anden dokumentation for ejerskab af et skib. 3) Godkendte scene- og festfyrværkere, når der er tale om erhvervelse af de artikler, som deres godkendelse berettiger dem til at håndtere og anvende. 4) Testlaboratorier, der er anerkendt til afprøvning og vurdering af fyrværkeri og andre pyrotekniske artikler, når erhvervelsen sker som led i vurderingen og afprøvningen. 5) Bemyndigede organer.",
      "valid_from": "2021-09-09",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Fyrværkeri og andre pyrotekniske artikler må ikke anvendes uden kommunalbestyrelsens tilladelse, jf. lovens § 2, stk. 1, jf. dog stk. 4. Stk. 2. Tilladelsen meddeles af kommunalbestyrelsen i den kommune, hvor fyrværkeriet og de andre pyrotekniske artikler skal anvendes. Tilladelsen meddeles som enkeltstående tilladelse til hvert arrangement, jf. dog stk. 3. Der kan dog ansøges om og meddeles tilladelse til flere på hinanden følgende sammenlignelige arrangementer. Stk. 3. Tilladelse til anvendelse i forbindelse med egenkontrol efter § 33, nr. 1, eller anvendelse efter § 35, stk. 1, nr. 1, og § 35, stk. 2, meddeles som en generel tilladelse. Stk. 4. Stk. 1 gælder ikke for: 1) Konsumfyrværkeri, jf. dog § 41. 2) Andre pyrotekniske artikler i kategori P1, når de anvendes til det formål, de er beregnet til. 3) Andre pyrotekniske artikler i kategori P2, når de anvendes af en person med særlig viden og til det formål, de er beregnet til. 4) Testlaboratorier, der er anerkendt til afprøvning og vurdering af fyrværkeri og andre pyrotekniske artikler, når anvendelsen sker som led i vurderingen og afprøvningen. 5) Bemyndigede organer.",
      "valid_from": "2021-09-09",
      "valid_to": null
    },
    {
      "provision_ref": "8:33",
      "chapter": "8",
      "section": "33",
      "content": "§ 33. Tilladelse til anvendelse af professionelt fyrværkeri efter § 32, stk. 1, meddeles, når 1) ansøgeren kan godtgøre en særlig interesse i anvendelse af fyrværkeriet, f.eks. når fyrværkeriet ønskes anvendt i forlystelsesetablissementer, i forbindelse med festligheder og lignende, eller i forbindelse med udførelse af egenkontrol, jf. § 8, stk. 1, nr. 2, og 2) ansøgeren er godkendt fest- eller scenefyrværker eller en virksomhed, der dokumenterer at have en fest- eller scenefyrværker tilknyttet til at anvende fyrværkeriet.",
      "valid_from": "2021-09-09",
      "valid_to": null
    },
    {
      "provision_ref": "8:34",
      "chapter": "8",
      "section": "34",
      "content": "§ 34. Ansøgning om tilladelse til anvendelse af fyrværkeri, jf. § 32, stk. 1, skal, udover hvad der følger af §§ 35-37, indeholde følgende oplysninger: 1) Navn og adresse på ansøgeren. 2) Hvor fyrværkeriet ønskes anvendt og målsat tegningsmateriale for afskydningsstedet. 3) Hvornår fyrværkeriet ønskes anvendt. 4) Liste over hvilke fyrværkeriartikler, der ønskes anvendt, herunder antallet af artikler, størrelsen af eventuelle luftbomber og den samlede mængde NEM. 5) Hvordan det sikres, at kravene i §§ 38, 39, 44, 45 og §§ 47-52 opfyldes. 6) Oplysning om navn og godkendelsesnummer på den godkendte festfyrværker, der skal forestå anvendelsen og navne på festfyrværkerens eventuelle hjælpere. Stk. 2. Til ansøgning om tilladelse til anvendelse af scenefyrværkeri indendørs skal desuden vedlægges fornødent tegningsmateriale til dokumentation for, at kravene efter stk. 1, nr. 5, kan opfyldes.",
      "valid_from": "2021-09-09",
      "valid_to": null
    },
    {
      "provision_ref": "8:35",
      "chapter": "8",
      "section": "35",
      "content": "§ 35. Tilladelse til anvendelse af fyrværkeri og andre pyrotekniske artikler, der ikke lever op til kravene i bekendtgørelse om krav til fyrværkeri og andre pyrotekniske artikler, meddeles, når ansøgeren er indehaver af en godkendelse til fremstilling eller indførsel af fyrværkeri eller andre pyrotekniske artikler, og ansøgeren kan godtgøre, at artiklerne 1) alene skal anvendes i erhvervsmæssigt øjemed, f.eks. når de skal anvendes som led i virksomhedens egenkontrol, jf. § 8, stk. 1, nr. 2, eller 2) skal forevises og anvendes på messer, udstillinger eller ved demonstrationer med henblik på markedsføring. Stk. 2. Tilladelse efter stk. 1 kan på tilsvarende måde meddeles til indehavere af en godkendelse til fremstilling af fyrværkeri og andre pyrotekniske artikler, når fyrværkeriet er fremstillet med henblik på forskning, udvikling og prøvning.",
      "valid_from": "2021-09-09",
      "valid_to": null
    },
    {
      "provision_ref": "8:36",
      "chapter": "8",
      "section": "36",
      "content": "§ 36. Tilladelse efter § 35, stk. 1, nr. 2, meddeles på vilkår af, at der ved synlig skiltning tydeligt angives følgende: 1) Navn og dato for den pågældende messe, udstilling eller demonstration. 2) Det pågældende fyrværkeri eller andre pyrotekniske artikler er ikke i overensstemmelse med kravene i bekendtgørelse om krav til fyrværkeri og andre pyrotekniske artikler. 3) Artiklerne kan ikke erhverves, før artiklerne er bragt i overensstemmelse med kravene i bekendtgørelse om krav til fyrværkeri og andre pyrotekniske artikler.",
      "valid_from": "2021-09-09",
      "valid_to": null
    },
    {
      "provision_ref": "8:37",
      "chapter": "8",
      "section": "37",
      "content": "§ 37. Tilladelse efter § 35, stk. 2, meddeles på vilkår af, at der ved synlig skiltning tydeligt angives følgende: 1) Det pågældende fyrværkeri eller andre pyrotekniske artikler er ikke i overensstemmelse med kravene i bekendtgørelse om krav til fyrværkeri og andre pyrotekniske artikler. 2) Artiklerne kan ikke erhverves til andre formål end forskning, udvikling og prøvning.",
      "valid_from": "2021-09-09",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Ved enhver anvendelse af fyrværkeri eller andre pyrotekniske artikler skal der udvises forsigtighed for at minimere risikoen for skader på personer og værdier og for gener for det omgivende miljø.",
      "valid_from": "2021-09-09",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Anvendelse af fyrværkeri må ikke finde sted i mindre afstand end 100 meter fra landbrugsbygninger med hold af dyr, hundekenneler og andre dyrehold og arealer med udegående dyr.",
      "valid_from": "2021-09-09",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Kommunalbestyrelsen kan for et nærmere afgrænset geografisk område forbyde eller fastsætte nærmere vilkår for enhver anvendelse af fyrværkeri eller andre pyrotekniske artikler i det fri i en nærmere angivet periode, når det på grund af tørke eller andre særlige forhold skønnes nødvendigt for at mindske risikoen for brand eller anden skade, herunder personskade.",
      "valid_from": "2021-09-09",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Konsumfyrværkeri må kun anvendes i perioden 27. december - 1. januar, jf. lovens § 2, stk. 4, jf. dog stk. 2. Stk. 2. Stk. 1 gælder ikke for: 1) Fyrværkeri i kategori F1. 2) Godkendte fest- eller scenefyrværkere, når anvendelsen sker som led i deres erhverv som fest- eller scenefyrværker. 3) Virksomheder og personer, der er godkendt til fremstilling eller indførsel af konsumfyrværkeri, når fyrværkeriet anvendes som led i egenkontrol jf. § 8, stk. 1, nr. 2. 4) Testlaboratorier anerkendt til afprøvning og vurdering af fyrværkeriartikler, når anvendelsen sker som led i vurderingen og afprøvningen. 5) Bemyndigede organer.",
      "valid_from": "2021-09-09",
      "valid_to": null
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Anvendelse i henhold til § 41, stk. 2, nr. 2 og 3, skal anmeldes til kommunalbestyrelsen i den kommune, hvor fyrværkeriet ønskes anvendt, når anvendelse sker uden for perioden i § 41, stk. 1. Stk. 2. Anmeldelse i henhold til § 41, stk. 2, nr. 2, skal sendes til kommunalbestyrelsen senest 14 dage før, fyrværkeriet ønskes anvendt. Stk. 3. Anmeldelse i henhold til § 41, stk. 2, nr. 3, skal sendes til kommunalbestyrelsen senest 14 dage før, fyrværkeriet ønskes anvendt første gang.",
      "valid_from": "2021-09-09",
      "valid_to": null
    },
    {
      "provision_ref": "8:43",
      "chapter": "8",
      "section": "43",
      "content": "§ 43. For anvendelse af konsumfyrværkeri gælder, ud over det, der følger af §§ 38 og 39, følgende: 1) Anvendelse af konsumfyrværkeri, må ikke finde sted i mindre afstand end: a) 100 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, brandfarlige eller brandnærende gasser eller overjordiske naturgasinstallationer. b) 100 m fra nåletræsbevoksninger, lyngklædte arealer eller anden brændbar vegetation. 2) Anvendelse af raketter må ikke finde sted i mindre afstand end: a) 10 m fra bygningers åbninger. b) 200 m fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, brandfarlige eller brandnærende gasser eller overjordiske naturgasinstallationer. c) 200 m fra nåletræsbevoksninger, lyngklædte arealer eller anden brændbar vegetation. Stk. 2. I vindens retning fordobles afstandene i stk. 1, nr. 1 og 2. Stk. 3. Stk. 1 og 2 gælder ikke ved anvendelse af fyrværkeri i kategori F1, der må sælges ved selvbetjening, jf. § 26, stk. 2.",
      "valid_from": "2021-09-09",
      "valid_to": null
    },
    {
      "provision_ref": "8:44",
      "chapter": "8",
      "section": "44",
      "content": "§ 44. Ved fest- og scenefyrværkeres erhvervsmæssige anvendelse af konsumfyrværkeri finder kravene i § 45 og §§ 47-52 endvidere anvendelse.",
      "valid_from": "2021-09-09",
      "valid_to": null
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Ved anvendelse af professionelt fyrværkeri gælder, ud over det, der følger af §§ 47-52, følgende: 1) Fyrværkeriartikler må ved anvendelse maksimalt give et lydtryksniveau på 120 dB(AImax) målt ved afspærringen til publikum. 2) Fyrværkeri, der er konstrueret med knaldeffekt som dominerende effekt, må ikke anvendes. Dog tillades salutbomber (luftbomber med ren knaldeffekt) med en diameter på op til 75 mm og knaldeffekter beregnet til brug som scenefyrværkeri. 3) Ved anvendelse skal der tages hensyn til de produktparametre, der fremgår af den enkelte fyrværkeriartikel.",
      "valid_from": "2021-09-09",
      "valid_to": null
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Ved anvendelse af fyrværkeri eller andre pyrotekniske artikler, der ikke er i overensstemmelse med kravene i bekendtgørelse om krav til fyrværkeri og andre pyrotekniske artikler, stiller kommunalbestyrelsen de nærmere vilkår for anvendelsen efter indhentet udtalelse fra Sikkerhedsstyrelsen.",
      "valid_from": "2021-09-09",
      "valid_to": null
    },
    {
      "provision_ref": "8:47",
      "chapter": "8",
      "section": "47",
      "content": "§ 47. Ved anvendelse af scenefyrværkeri gælder, ud over det, der følger af §§ 38, 39 og 45, følgende: 1) Scenefyrværkeri skal opbevares forsvarligt i en lukket trækasse eller godkendt transportemballage uden for det lokale, hvor fyrværkeriet skal anvendes, indtil montering finder sted. 2) Artiklerne må først tages ud af emballagen umiddelbart før monteringen. 3) Ledninger på artiklerne til det elektriske tændsystem skal være kortsluttet indtil monteringen. 4) Under montering af det elektriske tændsystem til scenefyrværkeri skal a) strømforsyningen til forstærkere, højtalere og andre elektriske instrumenter være afbrudt eller sikret, så de ikke kan føre til utilsigtet antændelse af artiklerne, eller b) det elektriske tændsystem være sikret, så det ikke kan føre til utilsigtet antændelse af artiklerne. 5) Tobaksrygning og brug af åben ild er ikke tilladt i en afstand af 10 meter fra fyrværkeriet under monteringen og anvendelsen heraf. 6) På stedet, hvor fyrværkeriet monteres og anvendes eller i umiddelbar nærhed af dette, skal der være mindst ét håndsprøjtebatteri, én trykvandsslukker eller én vandfyldt slangevinde, jf. de generelle bestemmelser om brandslukningsmateriel i bilag 1, pkt. 1.14-1.20. En pulverslukker eller CO2-slukker kan dog anvendes til slukning af brand i det elektriske materiel. 7) Anvendelse af scenefyrværkeri må kun finde sted i lokaler, hvor frihøjden fra anvendelsesstedet til loftet er mindst 4 meter. Når fyrværkeriet er opstillet, skal området i en afstand af mindst 3 meter til alle sider sikres ved afspærring eller på anden måde, så uvedkommende hindres adgang. Stk. 2. Ved anvendelse af scenefyrværkeri i bygninger skal eventuelle drifts-, kontrol- og vedligeholdelsesplaner efter bygningsreglementet overholdes. Stk. 3. Ved anvendelse af scenefyrværkeri i kategori T2 udendørs finder reglerne i §§ 48-52 endvidere anvendelse.",
      "valid_from": "2021-09-09",
      "valid_to": null
    },
    {
      "provision_ref": "8:48",
      "chapter": "8",
      "section": "48",
      "content": "§ 48. Ved anvendelse af professionelt fyrværkeri i kategori F3 og F4 gælder, ud over det, der følger af §§ 38, 39 og 45, følgende: 1) Anvendelse skal ske på et afskydningsområde, der er effektivt afspærret fra publikum og andre uvedkommende personer. 2) Færdsel over det afspærrede afskydningsområde, hvorfra fyrværkeriet anvendes, jf. nr. 1, er forbudt for andre personer end dem, der er nødvendige for afviklingen af fyrværkeriet. Forbuddet gælder fra det tidspunkt, hvor opsætning af fyrværkeriet påbegyndes, og indtil opstillingerne er fjernet efter afbrændingen. 3) Mængden og størrelsen af det benyttede fyrværkeri skal afpasses de givne forhold på pladsen, hvor fyrværkeriet skal anvendes. 4) Afskydningsramper til raketter, opskydningsrør til luftbomber, stel til fontæner og lignende skal være af en tilstrækkelig solid konstruktion og forsvarligt fastgjorte f.eks. ved nedgravning eller ved sikring med barduner. 5) Der skal være frit udsyn over hele det afspærrede område. 6) Beskyttelseshætter over lunter må først fjernes umiddelbart før antændelsen. 7) Raketter og luftfyrværkeri skal altid opsendes i retning væk fra publikum og eventuel bebyggelse. 8) Efter anvendelsen skal samtlige komponenter kontrolleres for eventuelle forsagere. Forsagere skal fjernes og destrueres på forsvarlig vis. 9) På stedet, hvor fyrværkeriet anvendes eller i nærheden af dette, skal der være mindst ét håndsprøjtebatteri eller én trykvandsslukker, beregnet til slukning af brand i fyrværkeri, jf. de generelle bestemmelser om brandslukningsmateriel i bilag 1, pkt. 1.14-1.20.",
      "valid_from": "2021-09-09",
      "valid_to": null
    },
    {
      "provision_ref": "8:49",
      "chapter": "8",
      "section": "49",
      "content": "§ 49. Ved anvendelse af professionelt fyrværkeri i kategori F3 og F4 skal følgende sikkerhedsafstande overholdes: 1) Parterrefyrværkeri, hvorved forstås fyrværkeri, der ved anvendelsen holder sig ved jorden i niveau med publikum: Mindst 15 meter til publikum og andre uvedkommende personer i alle retninger. 2) Luftbomber på højst 60 mm i diameter eller hertil svarende artikler: Mindst 25 meter til publikum og andre uvedkommende personer i alle retninger. 3) Luftbomber over 60 mm og på højst 100 mm i diameter eller hertil svarende artikler: Mindst 50 meter til publikum og andre uvedkommende personer i alle retninger. 4) Luftbomber over 100 mm og på højst 150 mm i diameter eller hertil svarende artikler: Mindst 100 meter til publikum og andre uvedkommende personer i alle retninger. 5) Luftbomber på over 150 mm og på højst 200 mm i diameter eller hertil svarende artikler: Mindst 200 meter til publikum og andre uvedkommende personer i alle retninger. Stk. 2. I vindens retning fordobles afstandene i stk. 1, når vindhastigheden overstiger 5 meter per sekund. Stk. 3. Er den enkelte fyrværkeriartikel mærket med eller medfører fyrværkeriartiklens produktparametre en længere sikkerhedsafstand end anført i stk. 1 og 2, skal denne sikkerhedsafstand anvendes.",
      "valid_from": "2021-09-09",
      "valid_to": null
    },
    {
      "provision_ref": "8:50",
      "chapter": "8",
      "section": "50",
      "content": "§ 50. Der må ikke anvendes luftbomber med større diameter end 200 mm eller cylinderbomber, der vejer over 4 kg, medmindre kommunalbestyrelsen, efter indhentet udtalelse fra Sikkerhedsstyrelsen, giver tilladelse hertil.",
      "valid_from": "2021-09-09",
      "valid_to": null
    },
    {
      "provision_ref": "8:51",
      "chapter": "8",
      "section": "51",
      "content": "§ 51. Raketter må kun afskydes på pladser, hvor styrepindene ikke kan forvolde skade.",
      "valid_from": "2021-09-09",
      "valid_to": null
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Montering og anvendelse må ikke finde sted i mindre afstand end: 1) 10 meter fra bygningers åbninger. 2) 200 meter fra bygninger med let antændeligt tag, stakke eller anden opbevaring i det fri af let antændelige stoffer, herunder fyrværkeri, større oplag af træ, brændsel, brændbar emballage og lignende, oplag af brandfarlige væsker, brandfarlige eller brandnærende gasser eller overjordiske naturgasinstallationer. 3) 200 meter fra nåletræsbevoksninger, lyngklædte arealer eller anden brændbar vegetation.",
      "valid_from": "2021-09-09",
      "valid_to": null
    },
    {
      "provision_ref": "9:53",
      "chapter": "9",
      "section": "53",
      "content": "§ 53. Den, der fremstiller, indfører eller overdrager fyrværkeri eller andre pyrotekniske artikler, skal føre optegnelser over vareleveringer, salg og oplag af fyrværkeri og andre pyrotekniske artikler med dokumentation for: 1) Fabrikanten. 2) Distributøren. 3) Fyrværkeriets kategori, mængde og typen af de enkelte artikler. 4) Dato for erhvervelse og overdragelse. 5) Navn og adresse på erhververen af fyrværkeriet eller de pyrotekniske artikler og dokumentation for erhververens tilladelse til at erhverve fyrværkeriet eller de pyrotekniske artikler, jf. § 31, stk. 1. 6) CE-mærkning eller SIK-nummer. Stk. 2. Stk. 1 gælder ikke for detailhandel med konsumfyrværkeri og andre pyrotekniske artikler i kategori P1. Stk. 3. Sikkerhedsstyrelsen kan dispensere fra kravet i stk. 1, for så vidt angår andre pyrotekniske artikler.",
      "valid_from": "2021-09-09",
      "valid_to": null
    },
    {
      "provision_ref": "9:54",
      "chapter": "9",
      "section": "54",
      "content": "§ 54. Den, der har tilladelse til anvendelse af professionelt fyrværkeri, skal føre optegnelser over modtagne leverancer med dokumentation på samme måde som efter § 53, stk. 1, nr. 1-4. Stk. 2. Ud over oplysningerne i stk. 1 skal optegnelserne omfatte oplysninger om de enkelte arrangementer med angivelse af: 1) Tidspunkt og sted for arrangementet. 2) Anvendt fyrværkeri, herunder oplysninger om kategori, type og mængder af det anvendte fyrværkeri.",
      "valid_from": "2021-09-09",
      "valid_to": null
    },
    {
      "provision_ref": "9:55",
      "chapter": "9",
      "section": "55",
      "content": "§ 55. Optegnelser efter §§ 53 og 54 skal opbevares i en periode på 5 år og skal efter anmodning sendes til kontrolmyndigheden. Opbevaring og fremsendelse kan ske elektronisk.",
      "valid_from": "2021-09-09",
      "valid_to": null
    },
    {
      "provision_ref": "9:56",
      "chapter": "9",
      "section": "56",
      "content": "§ 56. Den, der indfører, fremstiller, opbevarer, overdrager, erhverver eller anvender professionelt fyrværkeri, skal straks anmelde tyveri eller anden bortkomst af artikler til politiet.",
      "valid_from": "2021-09-09",
      "valid_to": null
    },
    {
      "provision_ref": "10:57",
      "chapter": "10",
      "section": "57",
      "content": "§ 57. Skriftlig kommunikation til Sikkerhedsstyrelsen og kommunalbestyrelsen skal foregå digitalt. Stk. 2. Anmeldelser og ansøgninger om godkendelser og tilladelser efter denne bekendtgørelse skal indsendes til myndighederne via den relevante blanket på virk.dk. Stk. 3. Sikkerhedsstyrelsen og kommunalbestyrelsen kan dispensere fra kravene i stk. 1 og 2, når særlige hensyn taler herfor .",
      "valid_from": "2021-09-09",
      "valid_to": null
    },
    {
      "provision_ref": "10:58",
      "chapter": "10",
      "section": "58",
      "content": "§ 58. Sikkerhedsstyrelsen og kommunalbestyrelsen kan stille sikkerhedsmæssige og ordensmæssige vilkår for godkendelser og tilladelser meddelt i medfør af denne bekendtgørelse og vilkår med henblik på at sikre overholdelse af lov om fyrværkeri og andre pyrotekniske artikler eller denne bekendtgørelse.",
      "valid_from": "2021-09-09",
      "valid_to": null
    },
    {
      "provision_ref": "10:59",
      "chapter": "10",
      "section": "59",
      "content": "§ 59. Sikkerhedsstyrelsen sender hurtigst muligt kvittering for modtagelse af en ansøgning om godkendelse til indførsel af fyrværkeri og andre pyrotekniske artikler efter § 7, stk. 1. Kvitteringen skal indeholde oplysninger om klagemulighed, sagsbehandlingsfristen i stk. 2 og de i stk. 3 og 4 nævnte forhold. Stk. 2. Sikkerhedsstyrelsen træffer afgørelse om godkendelse efter § 7, stk. 1, senest 3 måneder efter modtagelse af ansøgning og fuldstændig dokumentation, jf. §§ 8, 9 og 61. Stk. 3. Fristen i stk. 2 kan forlænges én gang, hvis sagens kompleksitet berettiger dette. Sikkerhedsstyrelsen skal inden udløbet af fristen i stk. 2 begrunde forlængelsen over for ansøgeren og oplyse en ny frist for, hvornår afgørelse vil blive truffet. Stk. 4. Svarer Sikkerhedsstyrelsen ikke inden for fristerne i stk. 2 eller 3, kan ansøgeren ikke betragte godkendelsen som meddelt.",
      "valid_from": "2021-09-09",
      "valid_to": null
    },
    {
      "provision_ref": "10:60",
      "chapter": "10",
      "section": "60",
      "content": "§ 60. Kommunalbestyrelsen sender hurtigst muligt kvittering for modtagelse af en ansøgning om tilladelse til opbevaring efter § 13, stk. 1, til erhvervelse efter § 31, stk. 1, eller til anvendelse efter § 32, stk. 1. Kvitteringen skal indeholde oplysninger om klagemulighed, sagsbehandlingsfristerne i stk. 2-4 og de i stk. 5 og 6 nævnte forhold. Stk. 2. Kommunalbestyrelsen træffer afgørelse om tilladelse til opbevaring efter § 13, stk. 1, senest 1 måned efter modtagelse af ansøgning og fuldstændig dokumentation, jf. § 15, stk. 1, og § 61. Stk. 3. Kommunalbestyrelsen træffer afgørelse om tilladelse til erhvervelse efter § 31, stk. 1, senest 1 måned efter modtagelse af ansøgning og fuldstændig dokumentation, jf. § 31, stk. 4 og 5. Stk. 4. Kommunalbestyrelsen træffer afgørelse om tilladelse til anvendelse efter § 32, stk. 1, senest 30 dage efter modtagelse af ansøgning og fuldstændig dokumentation jf. §§ 33-35. Stk. 5. Fristen i stk. 2 og 3 kan forlænges én gang, hvis sagens kompleksitet berettiger til det. Kommunalbestyrelsen skal inden udløbet af fristen begrunde forlængelsen over for ansøgeren og oplyse en ny frist for, hvornår afgørelse vil blive truffet. Stk. 6. Svarer kommunalbestyrelsen ikke inden for fristerne i stk. 2-5, kan ansøgeren ikke betragte tilladelsen som givet.",
      "valid_from": "2021-09-09",
      "valid_to": null
    },
    {
      "provision_ref": "10:61",
      "chapter": "10",
      "section": "61",
      "content": "§ 61. Det er en betingelse for at opnå godkendelse til indførsel og fremstilling af fyrværkeri efter § 8, stk. 1, tilladelse til opbevaring efter § 13, stk. 1, eller tilladelse til overdragelse efter § 22, stk. 1, at: 1) Ansøgeren ikke er dømt for strafbart forhold, der begrunder en nærliggende fare for misbrug af tilladelsen, jf. straffelovens § 78, stk. 2. 2) Ansøgeren dokumenterer at være myndig, jf. lovens § 2 a, stk. 1, nr. 2. 3) Ansøgeren ikke har fået tilbagekaldt sin tilladelse i henhold til § 64. 4) Ansøgeren dokumenterer ikke at være under konkursbehandling eller likvidation jf. lovens § 2 a, stk. 3. Stk. 2. Tilladelse til overdragelse er endvidere betinget af, at ansøger selv har eller råder over medarbejdere med faglig viden om den pågældende type fyrværkeri eller andre pyrotekniske artikler. Stk. 3. Er ansøgeren en virksomhed, gælder kravet i stk. 1, nr. 1, såvel for virksomheden, som virksomhedens indehaver eller administrerende direktør, og kravet i stk. 1, nr. 2, gælder for virksomhedens indehaver eller administrerende direktør. Stk. 4. Ud over betingelserne i stk. 1-3 skal betingelserne i kapitel 3, 5 og 6 være opfyldt.",
      "valid_from": "2021-09-09",
      "valid_to": null
    },
    {
      "provision_ref": "10:62",
      "chapter": "10",
      "section": "62",
      "content": "§ 62. Som dokumentation for at kravet i § 61, stk. 1, nr. 1, er opfyldt, kan Sikkerhedsstyrelsen eller kommunalbestyrelsen, efter samtykke fra ansøgeren, indhente oplysninger fra kriminalregistret. Der kan herunder indhentes oplysninger om afgørelser, hvor der er idømt eller vedtaget en bøde på 1.000 kr. eller derover. Stk. 2. Afslag på godkendelse efter § 7, stk. 1, eller tilladelse efter § 13, stk. 1, eller § 22, stk. 1, begrundet i, at ansøgeren ikke opfylder betingelsen i § 61, stk. 1, nr. 1, skal på begæring af ansøgeren eller af myndigheden indbringes for domstolene af anklagemyndigheden, jf. straffelovens § 78, stk. 3. Sagen behandles i strafferetsplejens former, jf. lovens § 2 a, stk. 2.",
      "valid_from": "2021-09-09",
      "valid_to": null
    },
    {
      "provision_ref": "11:63",
      "chapter": "11",
      "section": "63",
      "content": "§ 63. Godkendelse og tilladelse meddelt efter § 7, stk. 1, § 12, stk. 1, § 13, stk. 1, og § 22, stk. 1, bortfalder, når indehaveren af godkendelsen eller tilladelsen kommer under konkursbehandling eller likvidation, jf. lovens § 2 a, stk. 4. Stk. 2. Den myndighed, der har meddelt godkendelsen eller tilladelsen, kan dog efter ansøgning give tilladelse til midlertidig videreførelse af virksomheden eller erhvervet. Tilladelsen kan gives i en periode af indtil 3 måneder. Sikkerhedsstyrelsen kan forlænge denne periode, så virksomheden eller erhvervet kan videreføres i op til et år i alt, jf. lovens § 2a, stk. 4.",
      "valid_from": "2021-09-09",
      "valid_to": null
    },
    {
      "provision_ref": "11:64",
      "chapter": "11",
      "section": "64",
      "content": "§ 64. Den myndighed, der har meddelt en virksomhedsgodkendelse efter § 7, stk. 1, en tilladelse til placering, indretning og brug af virksomheder eller steder, hvor der fremstilles fyrværkeri eller andre pyrotekniske artikler, efter § 12, stk. 1, en tilladelse til opbevaring efter § 13, stk. 1, en tilladelse til overdragelse efter § 22, stk. 1, eller en tilladelse til erhvervelse efter § 31, stk. 1, kan tilbagekalde godkendelsen eller tilladelsen, når 1) der foreligger grov eller gentagen overtrædelse af lov om fyrværkeri og andre pyrotekniske artikler, af regler udstedt i medfør af lov om fyrværkeri og andre pyroteknisk artikler eller af vilkår for godkendelsen, jf. lovens § 2a, stk. 5, og 2) det udviste forhold begrunder en nærliggende fare for misbrug af stillingen eller erhvervet. Stk. 2. Tilbagekaldelse efter stk. 1 kan ske for en periode på mellem 1 og 5 år. Stk. 3. Under samme betingelser, som nævnt stk. 1, kan en godkendelse eller tilladelse eller vilkår for en godkendelse eller tilladelse ændres. Stk. 4. Tilbagekaldelse og ændring af vilkår, jf. stk. 1 og 3, kan kun ske, hvis mindre indgribende foranstaltninger ikke er tilstrækkelige, og hvis tilbagekaldelse står i rimeligt forhold til formålet hermed. Stk. 5. Tilbagekaldelse af en godkendelse eller tilladelse, jf. stk. 1, og ændring af et vilkår fastsat i medfør af stk. 3, kan til enhver tid efter ansøgning ophæves af den myndighed, der har truffet afgørelse om tilbagekaldelse eller ændring af vilkår for en godkendelse eller tilladelse. Stk. 6. En afgørelse om tilbagekaldelse efter stk. 1 skal på begæring af indehaveren af godkendelsen eller tilladelsen indbringes for domstolene af anklagemyndigheden efter fremgangsmåden i straffelovens § 78, stk. 3. Sagen behandles i strafferetsplejens former. Anmodning om indbringelse for domstolene af en afgørelse om tilbagekaldelse har ikke opsættende virkning, medmindre myndigheden eller retten bestemmer dette. Afgørelse om tilbagekaldelse af en godkendelse eller tilladelse, jf. stk. 1, hvor der for samme forhold straffes ved dom, træffes dog af domstolene, jf. straffelovens § 79.",
      "valid_from": "2021-09-09",
      "valid_to": null
    },
    {
      "provision_ref": "12:65",
      "chapter": "12",
      "section": "65",
      "content": "§ 65. Sikkerhedsstyrelsen fører kontrol og tilsyn med overholdelse af bestemmelserne i denne bekendtgørelse, jf. lovens § 3 a, stk. 1.",
      "valid_from": "2021-09-09",
      "valid_to": null
    },
    {
      "provision_ref": "12:66",
      "chapter": "12",
      "section": "66",
      "content": "§ 66. Kommunalbestyrelsen fører kontrol og tilsyn med: 1) Overdragelse, erhvervelse og anvendelse af fyrværkeri og andre pyrotekniske artikler. 2) Placering, indretning og brug af virksomheder og steder udenfor detailleddet, hvor der opbevares eller fremstilles fyrværkeri eller andre pyrotekniske artikler, jf. lovens § 3 a, stk. 2. Stk. 2. Kommunalbestyrelsen kan til enhver tid kræve, at den, der opbevarer eller fremstiller fyrværkeri, fremlægger dokumentation for, at artiklerne er transportklassificeret korrekt i henhold til Konvention om international transport af farligt gods ad vej (ADR). Stk. 3. Som dokumentation efter stk. 2 kan kræves rapporter over gennemførte prøvninger i henhold til FN´s Recommendations on the Transport of Dangerous Goods, Manual of Test and Criteria. Stk. 4. Udgifter til dokumentation og gennemførelse af prøvninger efter stk. 3 afholdes af den, der opbevarer eller fremstiller fyrværkeri.",
      "valid_from": "2021-09-09",
      "valid_to": null
    },
    {
      "provision_ref": "12:67",
      "chapter": "12",
      "section": "67",
      "content": "§ 67. Kontrol og tilsyn efter §§ 65 og 66 kan udføres hos alle, der har været et led i afsætningen af fyrværkeri og andre pyrotekniske artikler. Sikkerhedsstyrelsen og kommunalbestyrelsen har til enhver tid uden retskendelse mod behørig legitimation adgang til virksomheder, der fremstiller, indfører, opbevarer eller overdrager fyrværkeri eller andre pyrotekniske artikler, jf. lovens § 4, stk. 1.",
      "valid_from": "2021-09-09",
      "valid_to": null
    },
    {
      "provision_ref": "12:68",
      "chapter": "12",
      "section": "68",
      "content": "§ 68. Indehaveren af en godkendelse eller tilladelse, meddelt efter lov om fyrværkeri og andre pyrotekniske artikler eller denne bekendtgørelse, har, ud over oplysningspligten i lovens § 4, stk. 2, af egen drift pligt til at indberette til den myndighed, der har meddelt godkendelsen eller tilladelsen, om ændringer i de oplysninger, der er givet i forbindelse med udstedelsen.",
      "valid_from": "2021-09-09",
      "valid_to": null
    },
    {
      "provision_ref": "12:69",
      "chapter": "12",
      "section": "69",
      "content": "§ 69. Sikkerhedsstyrelsen kan meddele påbud om: 1) Overholdelse af vilkår for en godkendelse eller tilladelse, der er meddelt i medfør af § 7, stk. 1. 2) Overholdelse af krav om vedligeholdelse og anvendelse af kvalitetsstyringssystemet, jf. § 8. 3) Overholdelse af krav om tilstedeværelse af medarbejdere i virksomheden, der i form af pyroteknisk uddannelse eller erfaring har relevant faglig viden om kravene til konstruktion, håndtering og opbevaring af fyrværkeri eller andre pyrotekniske artikler i forhold til virksomhedens forretningsområde, jf. § 9, stk. 1, nr. 1. Stk. 2. Kommunalbestyrelsen kan meddele påbud om: 1) Overholdelse af vilkår for en tilladelse, jf. §§ 13 eller 32. 2) Bedre skiltning på udsalgssteder, jf. § 25, stk. 3 3) Overholdelse af kravene i bilag 1.",
      "valid_from": "2021-09-09",
      "valid_to": null
    },
    {
      "provision_ref": "12:70",
      "chapter": "12",
      "section": "70",
      "content": "§ 70. Sikkerhedsstyrelsen eller kommunalbestyrelsen kan nedlægge forbud mod udnyttelse af godkendelsen eller tilladelsen, indtil faren er afhjulpet, hvis udnyttelse af en tilladelse eller godkendelse skønnes at indebære særlig brandfare eller risiko for personer, ejendom eller miljøet, jf. lovens § 3 b, stk. 1. Stk. 2. Kommunalbestyrelsen kan nedlægge forbud mod salg og opbevaring af konsumfyrværkeri og andre pyrotekniske artikler i detailledet, indtil forholdene for salget og opbevaringen er bragt i orden, hvis salg og opbevaring sker i strid med denne bekendtgørelses regler om overdragelse og opbevaring af konsumfyrværkeri og andre pyrotekniske artikler i detailledet. Stk. 3. Forbud efter stk. 1 og 2 har virkning straks. Forbud mod udnyttelse af en tilladelse til fremstilling og opbevaring af fyrværkeri eller andre pyrotekniske artikler skal på begæring af indehaveren af godkendelsen eller tilladelsen indbringes for domstolene af den myndighed, der har truffet afgørelsen.",
      "valid_from": "2021-09-09",
      "valid_to": null
    },
    {
      "provision_ref": "12:71",
      "chapter": "12",
      "section": "71",
      "content": "§ 71. Kommunalbestyrelsens tilsyn i henhold til § 66, stk. 1, nr. 2, skal udføres mindst hvert andet år. Stk. 2. Konstateres der ved tilsynet en væsentlig mangel, der skønnes at indebære særlig brandfare eller risiko for personer, ejendom eller miljøet, skal der foretages fornyet tilsyn inden et år. Er manglen af mindre betydning, kan der gives påbud om afhjælpning af manglen inden for en nærmere fastsat frist. Stk. 3. Efter udløb af fristen fastsat efter stk. 2 og senest ved næste tilsyn fører kommunalbestyrelsen kontrol med, at påbuddet er efterkommet. Stk. 4. Kommunalbestyrelsen indsender hvert år en beretning til Sikkerhedsstyrelsen om kontrol og tilsyn udført i henhold til § 66, stk. 1, nr. 2. Beretningen skal indeholde oplysninger om antallet af: 1) Virksomheder og lokaliteter i kommunen, der er omfattet af kontrolforpligtelse i henhold til § 66, stk. 1, nr. 2. 2) Virksomheder, der var kontrolpligtige det pågældende år. 3) Gennemførte kontroller fordelt på virksomheder. 4) Meddelte påbud og forbud i henhold til § 69, stk. 2, og § 70, stk. 1 og 2.",
      "valid_from": "2021-09-09",
      "valid_to": null
    },
    {
      "provision_ref": "13:72",
      "chapter": "13",
      "section": "72",
      "content": "§ 72. Afgørelser truffet efter denne bekendtgørelse kan ikke indbringes for anden administrativ myndighed, jf. dog stk. 2. Stk. 2. Afgørelser om afslag på virksomhedsgodkendelse efter § 7, stk. 1, kan inden 4 uger fra datoen for afgørelsen er meddelt indbringes for Erhvervsankenævnet af den, som afgørelsen vedrører. Stk. 3. Stk. 2 gælder ikke for afgørelser om afslag begrundet i, at ansøgeren er dømt for strafbart forhold, der begrunder en nærliggende fare for misbrug af godkendelsen eller tilladelsen, jf. § 61, stk. 1. Afgørelserne behandles i stedet efter reglerne i § 62, stk. 2.",
      "valid_from": "2021-09-09",
      "valid_to": null
    },
    {
      "provision_ref": "14:73",
      "chapter": "14",
      "section": "73",
      "content": "§ 73. Med bøde straffes den, der 1) i strid med § 7, stk. 1, fremstiller eller indfører fyrværkeri eller andre pyrotekniske artikler uden Sikkerhedsstyrelsens godkendelse, 2) overtræder vilkår fastsat i medfør af §§ 10, 36, 37, 40, 58 eller § 64, stk. 3, 3) i strid med § 12, stk. 1, placerer, indretter og bruger virksomheder og steder, hvor der fremstilles fyrværkeri eller andre pyrotekniske artikler, uden kommunalbestyrelsens tilladelse, 4) i strid med § 13, stk. 1, opbevarer fyrværkeri eller andre pyrotekniske artikler uden kommunalbestyrelsens tilladelse, 5) i strid med § 13, stk. 3, § 27, stk. 1, og § 42, stk. 1, undlader at foretage anmeldelse til Sikkerhedsstyrelsen eller kommunalbestyrelsen, 6) overtræder § 17, § 18, stk. 1, § 20, stk. 1-4, § 21, § 23, stk. 1, § 24, § 25, § 26, stk. 1, §§ 28-30, § 38, § 39, § 41, stk. 1, eller § 55, 7) undlader at give de i § 19 nævnte oplysninger, 8) i strid med § 22, stk. 1, overdrager fyrværkeri og andre pyrotekniske artikler uden kommunalbestyrelsens tilladelse, 9) i strid med § 31, stk. 1, erhverver fyrværkeri og andre pyrotekniske artikler uden kommunalbestyrelsens tilladelse, 10) i strid med § 32, stk. 1, anvender fyrværkeri uden kommunalbestyrelsens tilladelse, 11) i strid med § 32, stk. 4, nr. 2, anvender andre pyrotekniske artikler i kategori P1 til andre formål, end det formål de er beregnet til, 12) i strid med § 32, stk. 4, nr. 3, anvender andre pyrotekniske artikler i kategori P2 til andre formål, end det formål de er beregnet til og uden særlig viden, 13) overtræder forbud udstedt i medfør af § 40, 14) anvender fyrværkeri eller andre pyrotekniske artikler i strid med § 43, stk. 1 eller 2, § 45, § 47, stk. 1 eller 2, eller §§ 48-52, 15) undlader at føre optegnelser som angivet i § 53, stk. 1, og § 54, 16) i strid med § 56 undlader at anmelde tyveri og anden bortkomst af professionelt fyrværkeri, 17) undlader at foretage indberetning som angivet i § 68, 18) undlader at efterkomme påbud meddelt i medfør af § 69, 19) overtræder forbud udstedt i medfør af § 70, stk. 1 eller 2, eller 20) anvender professionelt fyrværkeri uden at være godkendt af Sikkerhedsstyrelsen til, som fest- eller scenefyrværker, at anvende det pågældende fyrværkeri. Stk. 2. Straffen kan ved skærpende omstændigheder stige til fængsel i indtil 2 år, hvis overtrædelsen er begået forsætligt eller ved grov uagtsomhed, når der ved overtrædelsen er 1) voldt væsentlig skade på personer, ejendom eller miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2021-09-09",
      "valid_to": null
    },
    {
      "provision_ref": "15:74",
      "chapter": "15",
      "section": "74",
      "content": "§ 74. Bekendtgørelsen træder i kraft den 1. oktober 2021, jf. dog stk. 2. Stk. 2. § 24 træder i kraft den 1. oktober 2023.",
      "valid_from": "2021-09-09",
      "valid_to": null
    },
    {
      "provision_ref": "15:75",
      "chapter": "15",
      "section": "75",
      "content": "§ 75. Bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler ophæves.",
      "valid_from": "2021-09-09",
      "valid_to": null
    },
    {
      "provision_ref": "15:76",
      "chapter": "15",
      "section": "76",
      "content": "§ 76. Fyrværkeri i kategori F3, der inden bekendtgørelsens ikrafttrædelse var omfattet af reglerne for konsumfyrværkeri i henhold til § 5, stk. 1, nr. 3 og 4, i bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler, er omfattet af denne bekendtgørelses regler for konsumfyrværkeri ind til den 1. oktober 2025.",
      "valid_from": "2021-09-09",
      "valid_to": null
    },
    {
      "provision_ref": "15:77",
      "chapter": "15",
      "section": "77",
      "content": "§ 77. Godkendelser og tilladelser meddelt i medfør af bekendtgørelse nr. 1424 af 16. december 2009 om indførsel, fremstilling, opbevaring, overdragelse, erhvervelse og anvendelse af fyrværkeri og andre pyrotekniske artikler, bekendtgørelse nr. 729 af 4. juli 2008 om fyrværkeri og andre pyrotekniske artikler eller bekendtgørelse nr. 1061 af 11. november 2005 om fyrværkeri og andre pyrotekniske artikler bevarer deres gyldighed, jf. dog stk. 2. Stk. 2. Produktgodkendelse meddelt i medfør af bekendtgørelserne nævnt i stk. 1 bortfalder i overensstemmelse med bestemmelserne i bekendtgørelse om krav til fyrværkeri og andre pyrotekniske artikler.",
      "valid_from": "2021-09-09",
      "valid_to": null
    },
    {
      "provision_ref": "15:78",
      "chapter": "15",
      "section": "78",
      "content": "§ 78. Ved indførsel, fremstilling, overdragelse, erhvervelse og anvendelse af nytårsfyrværkeri godkendt af Sikkerhedsstyrelsen i medfør af bekendtgørelse nr. 729 af 4. juli 2008 eller bekendtgørelse nr. 1061 af 11. november 2005 om fyrværkeri og andre pyrotekniske artikler gælder reglerne om konsumfyrværkeri. Stk. 2. Nytårsfyrværkeri godkendt af Sikkerhedsstyrelsen i henhold til bekendtgørelse nr. 729 af 4. juli 2008 eller bekendtgørelse nr. 1061 af 11. november 2005 skal ved opbevaring i henhold til de tekniske forskrifter i bilag 1, betragtes som konsumfyrværkeri.",
      "valid_from": "2021-09-09",
      "valid_to": null
    }
  ],
  "definitions": []
}
