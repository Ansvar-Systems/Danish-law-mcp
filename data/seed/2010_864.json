{
  "id": "2010:864",
  "type": "statute",
  "title": "Bekendtgørelse om tilskud til miljøeffektiv teknologi",
  "short_name": "BEK H#LOKDOK04",
  "status": "in_force",
  "issued_date": "2010-06-30",
  "url": "https://www.retsinformation.dk/eli/lta/2010/864/xml",
  "description": "Retsinformation source. DocumentId=AL002240; AccessionNumber=B20100086405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Tilskudsordningen til miljøeffektiv teknologi har til formål at fremme miljøteknologi på områder som vand, luft og affald, hvor miljøudfordringerne er store, og hvor danske virksomheder har gode forudsætninger for at skabe vækst og eksport. Der er særligt fokus på udvikling, test og demonstration af nye miljøteknologier, innovationsfremmende regulering og partnerskaber. Stk. 2. Ordningen skal administreres i overensstemmelse med Kommissionens forordning (EF) nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan gives tilskud til: 1) projekter, der har til formål at udvikle, teste eller demonstrere nye lovende miljøeffektive teknologier, herunder tekniske gennemførlighedsundersøgelser forud for udvikling, test eller demonstration, 2) projekter, der har til formål at udvikle, teste eller demonstrere miljøeffektiv teknologi, herunder tekniske gennemførlighedsundersøgelser, i udlandet, 3) almennyttige projekter, jf. § 5, stk. 1, nr. 1, om hvordan miljøreguleringen kan understøtte udvikling og indførelse af miljøteknologi, 4) almennyttige projekter, jf. § 5, stk. 1, nr. 1, der understøtter partnerskaber for miljøinnovation, 5) almennyttige projekter, jf. § 5, stk. 1, nr. 1, der har til formål at formidle indsatsen for at fremme miljøeffektiv teknologi, og 6) dansk deltagelse i projekter under internationale programmer med international samfinansiering, og hvor projektudvælgelsen er uddelegeret til en international udvælgelseskomite."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud kan gives til private og offentlige virksomheder, foreninger, organisationer, private personer, forskningsinstitutioner, universiteter og offentlige myndigheder."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der kan gives tilskud til 1) Udgifter til personale der er beskæftiget med projektet samt udgifter til sekretariatsbistand til projektstyring og regnskabsaflæggelse. 2) Udgifter til instrumenter og udstyr i det omfang og i det tidsrum hvor det anvendes til forskningsprojektet. 3) Leje af lokaler i det tidsrum, lokalerne anvendes til projektet. 4) Udgifter til kontraktforskning, teknisk knowhow samt udgifter til konsulentbistand og tilsvarende tjenester til brug for projektets aktiviteter eller formidling af projektets resultater. 5) Udgifter afledt direkte af projektet, herunder udgifter til revision af projektomkostninger, udgifter til afholdelse af møder og rejseudgifter i direkte tilknytning til projektet. 6) Andre driftsudgifter, herunder udgifter til materialer, forsyninger og diverse produkter i direkte tilknytning til projektet, herunder udgifter til rapportering om og publicering af projektets resultater. Stk. 2. Der gives ikke tilskud til erhvervelse af inventar, udgifter til varige bygningsmæssige foranstaltninger, udgifter til køb af grunde og lignende."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der kan gives tilskud efter følgende satser: 1) Indtil 100 % af de tilskudsberettigede udgifter til projekter, hvis resultat kommer en bredere kreds af virksomheder, den offentlige sektor eller samfundet i øvrigt til gode (almennyttige projekter). Tilskud må ikke udgøre statsstøtte i EF-traktatens artikel 87, stk. 1, nævnte betydning. 2) Indtil 50 % af de tilskudsberettigede udgifter til industriel forskning (teknologiudvikling). 3) Indtil 25 % af de tilskudsberettigede udgifter til eksperimentel udvikling (test og demonstration). 4) Indtil 65 % af de tilskudsberettigede udgifter til tekniske gennemførlighedsundersøgelser, der går forud for industriel forskning. 5) Indtil 40 % af de tilskudsberettigede udgifter til tekniske gennemførlighedsundersøgelser, der går forud for eksperimentel udvikling. Stk. 2. Tilskudsprocenten efter nr. 2-5 kan hæves med op til 10 % til små- og mellemstore virksomheder, der er omfattet af EU's definition af mikrovirksomheder, små- og mellemstore virksomheder, jf. Kommissionens henstilling af 6. maj 2003 (2003/361/EF)."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tilskud til de § 2, nr. 1 og 2, nævnte projekter kan gives som de minimis-støtte i overensstemmelse med Kommissionens forordning (EF) nr. 1998/2006 af 15. december 2006 om anvendelse af EF-traktatens artikel 87 og 88 på de minimis-støtte."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Tilskud kan kumuleres med støtte ydet fra andre lokale, regionale, nationale eller EU-ordninger til dækning af de samme tilskudsberettigede omkostninger op til den maximale støtteintensitet, der gælder i henhold til de relevante rammebestemmelser. Tilskud kan ikke kumuleres med de minimis-støtte ydet til dækning af de samme tilskudsberettigede omkostninger."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Miljøstyrelsen prioriterer anvendelsen af midlerne inden for rammerne af handlingsplan for miljøeffektiv teknologi 2010-2011."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Miljøstyrelsen træffer afgørelse efter denne bekendtgørelse."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Offentlige forskningsinstitutioner og andre organisationer, der ved siden af deres primære ikke-økonomiske aktiviteter også udøver økonomiske aktiviteter, skal adskille de to former for aktiviteter samt deres udgifter og finansiering således, at krydssubsidiering undgås."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ansøgning skal sendes til Miljøstyrelsen, og der skal anvendes et ansøgningsskema, der findes på Miljøministeriets hjemmeside www.ecoinnovation.dk."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ansøgningen skal underskrives af projektlederen og virksomhedens indehaver eller ansvarlige leder. Ansøgningen skal indeholde følgende oplysninger: 1) Ansøgers navn, adresse, telefonnummer, e-mail adresse, CPR/CVR nummer, bank- eller girooplysninger og kontaktperson. 2) Beskrivelse af projektets formål, målgruppe, forløb og forventede resultater. 3) Budget og tidsplan for projektet. Budgettet skal opstilles således, at de enkelte udgiftsarter fremgår, herunder oplysninger om timesatser. Desuden skal fordelingen mellem projektets egenfinansiering og det ansøgte tilskudsbeløb fremgå af budgettet. 4) Beskrivelse af om der sættes aktiviteter i gang, som ikke ville være gennemført uden tilskud, eller om omfanget af aktiviteterne øges og/eller udføres hurtigere, hvis der gives et tilskud (tilskyndelsesvirkningen). 5) Oplysninger om hvorvidt der til det pågældende projekt søges og evt. er truffet afgørelse om tilskud efter anden lovgivning eller fra andre fonde og foreninger. 6) Beskrivelse af hvordan tilskudsmodtager vil gennemføre formidling af de opnåede resultater til relevante målgrupper. 7) Ansøgninger om tilskud efter § 6 skal indeholde erklæring om overholdelse af Kommissionens regler for de minimis-støtte. Virksomheden skal desuden oplyse det samlede de minimis-støttebeløb, som virksomheden har modtaget fra offentlige myndigheder i de seneste 3 år. Stk. 2. Miljøstyrelsen kan forlange yderligere oplysninger. Stk. 3. Miljøstyrelsen kan fastsætte tidsfrister for indsendelse af ansøgninger inden for nærmere fastlagte dele af tilskudsordningen. Tidsfristerne annonceres løbende på Miljøministeriets hjemmeside www.ecoinnovation.dk. Stk. 4. Ansøgning, der ikke indeholder de i denne bestemmelse omhandlende oplysninger eller dokumentation, eller som modtages senere end den i stk. 3 nævnte fastsatte frist, kan afvises."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Før der træffes afgørelse om tilskud til projekter, kan Miljøstyrelsen indhente oplysninger fra og høre relevante myndigheder, fonde og foreninger."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Ved afgørelse af, om tilskud bør gives efter § 5, stk. 1, nr. 2-5, skal der lægges vægt på, om projektet 1) har potentiale for væsentlige miljøforbedringer, 2) har teknologisk nyhedsværdi, og 3) forventes at give reducerede omkostninger eller kan bidrage til at sikre konkurrenceevne på markedet for miljøløsninger. Stk. 2. Samtidig skal der lægges vægt på, om et tilskud vil give tilstrækkelig tilskyndelsesvirkning."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Ved afgørelse af, om tilskud bør gives efter § 5 skal der også lægges vægt på, om projektet 1) har opnået tilskud/støtte fra anden side, 2) om budgettet og tidsplanen er realistisk, 3) hvordan projektresultaterne forventes formidlet, og 4) har eventuelle andre tekniske, økonomiske og miljømæssige konsekvenser. Stk. 2. Tilskud gives kun i det omfang, det skønnes nødvendigt for at få det ansøgte projekt gennemført."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Det er en betingelse for ydelse af tilskud, at den tilskudsberettigede del af projektet først påbegyndes, når tilsagn om tilskud er meddelt. Stk. 2. Ansøgere, der har fået tilsagn om tilskud, skal inden en af Miljøstyrelsen fastsat frist meddele, om tilsagnet vil blive udnyttet. Såfremt Miljøstyrelsen ikke inden for den fastsatte frist modtager meddelelse om, at tilsagnet vil blive udnyttet, bortfalder tilsagnet."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Miljøstyrelsen kan fastsætte vilkår for tilsagn om tilskud, herunder om reduktion i tilskud, såfremt tilskud fra anden side efterfølgende viser sig at overstige det forudsatte ved tildelingen af tilskud efter denne bekendtgørelse."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Efter projektets afslutning skal tilskudsmodtageren i overensstemmelse med Miljøstyrelsens anvisninger give oplysninger om projektets resultater, effekten af projektet, samt oplysninger, der giver grundlag for en vurdering af, om forudsætningerne for tilskuddet er opfyldt."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Tilskudsmodtageren skal underrette Miljøstyrelsen om ethvert forhold, der har betydning for meddelelse af tilsagn og udbetaling af tilskud og for Miljøstyrelsens kontrol med, at fastsatte vilkår overholdes, herunder give Miljøstyrelsen adgang til kontrol af projektet."
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Tilskudsmodtager skal medvirke ved en eventuel ekstern evaluering og ved information om projektet. Stk. 2. Miljøstyrelsen kan stille krav om rettigheder til projektets resultater og til afrapportering af projekter."
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Miljøstyrelsen kan træffe afgørelse om, at tilsagn om tilskud helt eller delvist bortfalder, hvis 1) ansøger ikke overholder sin medvirken- og oplysningspligt efter §§ 18 - 20, 2) ansøgeren har afgivet urigtige eller vildledende oplysninger eller fortiet oplysninger af betydning for afgørelsen, eller 3) betingelserne for at yde tilsagn ikke længere er til stede. Stk. 2. Hvis tilskuddet er udbetalt, kan tilskuddet eller dele heraf kræves tilbagebetalt."
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Tilskuddet kan først udbetales, når tilskudsmodtager efter Miljøstyrelsens anvisninger dokumenterer, at projektet er gennemført i overensstemmelse med tilsagnet, og alle udgifter er afholdt. Stk. 2. Miljøstyrelsen kan bestemme, at tilskud kan udbetales i rater, der modsvarer de faktisk afholdte udgifter. Stk. 3. Dokumentationen skal angive samtlige udgifter og indtægter ved projektet i form af en specificeret regnskabsoversigt som minimum i overensstemmelse med budgettets specifikationer efter Miljøstyrelsens nærmere anvisninger. Samtlige regnskabsbilag kan kræves indsendt til gennemsyn. Stk. 4. For projekter, hvor tilskud udgør 100.000 kr. eller derover, skal regnskabet attesteres af projektlederen og af den ansvarlige ledelse. Desuden skal der afgives en erklæring af en uafhængig registreret eller statsautoriseret revisor eller af den kommunale revision efter Miljøstyrelsens nærmere anvisning. For projekter, hvor tilskud udgør under 100.000 kr. gælder, at regnskabet skal attesteres af projektlederen og af den ansvarlige ledelse. For statsinstitutioner gælder uanset tilskudsbeløb, at regnskabet skal attesteres af projektlederen og af den ansvarlige ledelse."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Bekendtgørelsen træder i kraft den 9. juli 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Tilskudsordningen til miljøeffektiv teknologi har til formål at fremme miljøteknologi på områder som vand, luft og affald, hvor miljøudfordringerne er store, og hvor danske virksomheder har gode forudsætninger for at skabe vækst og eksport. Der er særligt fokus på udvikling, test og demonstration af nye miljøteknologier, innovationsfremmende regulering og partnerskaber. Stk. 2. Ordningen skal administreres i overensstemmelse med Kommissionens forordning (EF) nr. 800/2008 af 6. august 2008 om visse former for støttes forenelighed med fællesmarkedet i henhold til traktatens artikel 87 og 88 (Generel gruppefritagelsesforordning).",
      "valid_from": "2010-06-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Der kan gives tilskud til: 1) projekter, der har til formål at udvikle, teste eller demonstrere nye lovende miljøeffektive teknologier, herunder tekniske gennemførlighedsundersøgelser forud for udvikling, test eller demonstration, 2) projekter, der har til formål at udvikle, teste eller demonstrere miljøeffektiv teknologi, herunder tekniske gennemførlighedsundersøgelser, i udlandet, 3) almennyttige projekter, jf. § 5, stk. 1, nr. 1, om hvordan miljøreguleringen kan understøtte udvikling og indførelse af miljøteknologi, 4) almennyttige projekter, jf. § 5, stk. 1, nr. 1, der understøtter partnerskaber for miljøinnovation, 5) almennyttige projekter, jf. § 5, stk. 1, nr. 1, der har til formål at formidle indsatsen for at fremme miljøeffektiv teknologi, og 6) dansk deltagelse i projekter under internationale programmer med international samfinansiering, og hvor projektudvælgelsen er uddelegeret til en international udvælgelseskomite.",
      "valid_from": "2010-06-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilskud kan gives til private og offentlige virksomheder, foreninger, organisationer, private personer, forskningsinstitutioner, universiteter og offentlige myndigheder.",
      "valid_from": "2010-06-30",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Der kan gives tilskud til 1) Udgifter til personale der er beskæftiget med projektet samt udgifter til sekretariatsbistand til projektstyring og regnskabsaflæggelse. 2) Udgifter til instrumenter og udstyr i det omfang og i det tidsrum hvor det anvendes til forskningsprojektet. 3) Leje af lokaler i det tidsrum, lokalerne anvendes til projektet. 4) Udgifter til kontraktforskning, teknisk knowhow samt udgifter til konsulentbistand og tilsvarende tjenester til brug for projektets aktiviteter eller formidling af projektets resultater. 5) Udgifter afledt direkte af projektet, herunder udgifter til revision af projektomkostninger, udgifter til afholdelse af møder og rejseudgifter i direkte tilknytning til projektet. 6) Andre driftsudgifter, herunder udgifter til materialer, forsyninger og diverse produkter i direkte tilknytning til projektet, herunder udgifter til rapportering om og publicering af projektets resultater. Stk. 2. Der gives ikke tilskud til erhvervelse af inventar, udgifter til varige bygningsmæssige foranstaltninger, udgifter til køb af grunde og lignende.",
      "valid_from": "2010-06-30",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der kan gives tilskud efter følgende satser: 1) Indtil 100 % af de tilskudsberettigede udgifter til projekter, hvis resultat kommer en bredere kreds af virksomheder, den offentlige sektor eller samfundet i øvrigt til gode (almennyttige projekter). Tilskud må ikke udgøre statsstøtte i EF-traktatens artikel 87, stk. 1, nævnte betydning. 2) Indtil 50 % af de tilskudsberettigede udgifter til industriel forskning (teknologiudvikling). 3) Indtil 25 % af de tilskudsberettigede udgifter til eksperimentel udvikling (test og demonstration). 4) Indtil 65 % af de tilskudsberettigede udgifter til tekniske gennemførlighedsundersøgelser, der går forud for industriel forskning. 5) Indtil 40 % af de tilskudsberettigede udgifter til tekniske gennemførlighedsundersøgelser, der går forud for eksperimentel udvikling. Stk. 2. Tilskudsprocenten efter nr. 2-5 kan hæves med op til 10 % til små- og mellemstore virksomheder, der er omfattet af EU's definition af mikrovirksomheder, små- og mellemstore virksomheder, jf. Kommissionens henstilling af 6. maj 2003 (2003/361/EF).",
      "valid_from": "2010-06-30",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Tilskud til de § 2, nr. 1 og 2, nævnte projekter kan gives som de minimis-støtte i overensstemmelse med Kommissionens forordning (EF) nr. 1998/2006 af 15. december 2006 om anvendelse af EF-traktatens artikel 87 og 88 på de minimis-støtte.",
      "valid_from": "2010-06-30",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Tilskud kan kumuleres med støtte ydet fra andre lokale, regionale, nationale eller EU-ordninger til dækning af de samme tilskudsberettigede omkostninger op til den maximale støtteintensitet, der gælder i henhold til de relevante rammebestemmelser. Tilskud kan ikke kumuleres med de minimis-støtte ydet til dækning af de samme tilskudsberettigede omkostninger.",
      "valid_from": "2010-06-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Miljøstyrelsen prioriterer anvendelsen af midlerne inden for rammerne af handlingsplan for miljøeffektiv teknologi 2010-2011.",
      "valid_from": "2010-06-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Miljøstyrelsen træffer afgørelse efter denne bekendtgørelse.",
      "valid_from": "2010-06-30",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Offentlige forskningsinstitutioner og andre organisationer, der ved siden af deres primære ikke-økonomiske aktiviteter også udøver økonomiske aktiviteter, skal adskille de to former for aktiviteter samt deres udgifter og finansiering således, at krydssubsidiering undgås.",
      "valid_from": "2010-06-30",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ansøgning skal sendes til Miljøstyrelsen, og der skal anvendes et ansøgningsskema, der findes på Miljøministeriets hjemmeside www.ecoinnovation.dk.",
      "valid_from": "2010-06-30",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ansøgningen skal underskrives af projektlederen og virksomhedens indehaver eller ansvarlige leder. Ansøgningen skal indeholde følgende oplysninger: 1) Ansøgers navn, adresse, telefonnummer, e-mail adresse, CPR/CVR nummer, bank- eller girooplysninger og kontaktperson. 2) Beskrivelse af projektets formål, målgruppe, forløb og forventede resultater. 3) Budget og tidsplan for projektet. Budgettet skal opstilles således, at de enkelte udgiftsarter fremgår, herunder oplysninger om timesatser. Desuden skal fordelingen mellem projektets egenfinansiering og det ansøgte tilskudsbeløb fremgå af budgettet. 4) Beskrivelse af om der sættes aktiviteter i gang, som ikke ville være gennemført uden tilskud, eller om omfanget af aktiviteterne øges og/eller udføres hurtigere, hvis der gives et tilskud (tilskyndelsesvirkningen). 5) Oplysninger om hvorvidt der til det pågældende projekt søges og evt. er truffet afgørelse om tilskud efter anden lovgivning eller fra andre fonde og foreninger. 6) Beskrivelse af hvordan tilskudsmodtager vil gennemføre formidling af de opnåede resultater til relevante målgrupper. 7) Ansøgninger om tilskud efter § 6 skal indeholde erklæring om overholdelse af Kommissionens regler for de minimis-støtte. Virksomheden skal desuden oplyse det samlede de minimis-støttebeløb, som virksomheden har modtaget fra offentlige myndigheder i de seneste 3 år. Stk. 2. Miljøstyrelsen kan forlange yderligere oplysninger. Stk. 3. Miljøstyrelsen kan fastsætte tidsfrister for indsendelse af ansøgninger inden for nærmere fastlagte dele af tilskudsordningen. Tidsfristerne annonceres løbende på Miljøministeriets hjemmeside www.ecoinnovation.dk. Stk. 4. Ansøgning, der ikke indeholder de i denne bestemmelse omhandlende oplysninger eller dokumentation, eller som modtages senere end den i stk. 3 nævnte fastsatte frist, kan afvises.",
      "valid_from": "2010-06-30",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Før der træffes afgørelse om tilskud til projekter, kan Miljøstyrelsen indhente oplysninger fra og høre relevante myndigheder, fonde og foreninger.",
      "valid_from": "2010-06-30",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Ved afgørelse af, om tilskud bør gives efter § 5, stk. 1, nr. 2-5, skal der lægges vægt på, om projektet 1) har potentiale for væsentlige miljøforbedringer, 2) har teknologisk nyhedsværdi, og 3) forventes at give reducerede omkostninger eller kan bidrage til at sikre konkurrenceevne på markedet for miljøløsninger. Stk. 2. Samtidig skal der lægges vægt på, om et tilskud vil give tilstrækkelig tilskyndelsesvirkning.",
      "valid_from": "2010-06-30",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Ved afgørelse af, om tilskud bør gives efter § 5 skal der også lægges vægt på, om projektet 1) har opnået tilskud/støtte fra anden side, 2) om budgettet og tidsplanen er realistisk, 3) hvordan projektresultaterne forventes formidlet, og 4) har eventuelle andre tekniske, økonomiske og miljømæssige konsekvenser. Stk. 2. Tilskud gives kun i det omfang, det skønnes nødvendigt for at få det ansøgte projekt gennemført.",
      "valid_from": "2010-06-30",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Det er en betingelse for ydelse af tilskud, at den tilskudsberettigede del af projektet først påbegyndes, når tilsagn om tilskud er meddelt. Stk. 2. Ansøgere, der har fået tilsagn om tilskud, skal inden en af Miljøstyrelsen fastsat frist meddele, om tilsagnet vil blive udnyttet. Såfremt Miljøstyrelsen ikke inden for den fastsatte frist modtager meddelelse om, at tilsagnet vil blive udnyttet, bortfalder tilsagnet.",
      "valid_from": "2010-06-30",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Miljøstyrelsen kan fastsætte vilkår for tilsagn om tilskud, herunder om reduktion i tilskud, såfremt tilskud fra anden side efterfølgende viser sig at overstige det forudsatte ved tildelingen af tilskud efter denne bekendtgørelse.",
      "valid_from": "2010-06-30",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Efter projektets afslutning skal tilskudsmodtageren i overensstemmelse med Miljøstyrelsens anvisninger give oplysninger om projektets resultater, effekten af projektet, samt oplysninger, der giver grundlag for en vurdering af, om forudsætningerne for tilskuddet er opfyldt.",
      "valid_from": "2010-06-30",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Tilskudsmodtageren skal underrette Miljøstyrelsen om ethvert forhold, der har betydning for meddelelse af tilsagn og udbetaling af tilskud og for Miljøstyrelsens kontrol med, at fastsatte vilkår overholdes, herunder give Miljøstyrelsen adgang til kontrol af projektet.",
      "valid_from": "2010-06-30",
      "valid_to": null
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Tilskudsmodtager skal medvirke ved en eventuel ekstern evaluering og ved information om projektet. Stk. 2. Miljøstyrelsen kan stille krav om rettigheder til projektets resultater og til afrapportering af projekter.",
      "valid_from": "2010-06-30",
      "valid_to": null
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Miljøstyrelsen kan træffe afgørelse om, at tilsagn om tilskud helt eller delvist bortfalder, hvis 1) ansøger ikke overholder sin medvirken- og oplysningspligt efter §§ 18 - 20, 2) ansøgeren har afgivet urigtige eller vildledende oplysninger eller fortiet oplysninger af betydning for afgørelsen, eller 3) betingelserne for at yde tilsagn ikke længere er til stede. Stk. 2. Hvis tilskuddet er udbetalt, kan tilskuddet eller dele heraf kræves tilbagebetalt.",
      "valid_from": "2010-06-30",
      "valid_to": null
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Tilskuddet kan først udbetales, når tilskudsmodtager efter Miljøstyrelsens anvisninger dokumenterer, at projektet er gennemført i overensstemmelse med tilsagnet, og alle udgifter er afholdt. Stk. 2. Miljøstyrelsen kan bestemme, at tilskud kan udbetales i rater, der modsvarer de faktisk afholdte udgifter. Stk. 3. Dokumentationen skal angive samtlige udgifter og indtægter ved projektet i form af en specificeret regnskabsoversigt som minimum i overensstemmelse med budgettets specifikationer efter Miljøstyrelsens nærmere anvisninger. Samtlige regnskabsbilag kan kræves indsendt til gennemsyn. Stk. 4. For projekter, hvor tilskud udgør 100.000 kr. eller derover, skal regnskabet attesteres af projektlederen og af den ansvarlige ledelse. Desuden skal der afgives en erklæring af en uafhængig registreret eller statsautoriseret revisor eller af den kommunale revision efter Miljøstyrelsens nærmere anvisning. For projekter, hvor tilskud udgør under 100.000 kr. gælder, at regnskabet skal attesteres af projektlederen og af den ansvarlige ledelse. For statsinstitutioner gælder uanset tilskudsbeløb, at regnskabet skal attesteres af projektlederen og af den ansvarlige ledelse.",
      "valid_from": "2010-06-30",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Bekendtgørelsen træder i kraft den 9. juli 2010.",
      "valid_from": "2010-06-30",
      "valid_to": null
    }
  ],
  "definitions": []
}
