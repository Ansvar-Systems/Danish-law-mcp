{
  "id": "2025:1371",
  "type": "statute",
  "title": "Bekendtgørelse om obligatoriske arbejdsmiljøuddannelser i Grønland",
  "short_name": "BEK H#LOKDOK04",
  "status": "in_force",
  "issued_date": "2025-11-25",
  "url": "https://www.retsinformation.dk/eli/lta/2025/1371/xml",
  "description": "Retsinformation source. DocumentId=BE010348; AccessionNumber=B20250137105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. De obligatoriske arbejdsmiljøuddannelser omfatter: 1) Uddannelse for arbejdsmiljørepræsentanter og arbejdsledere, som er medlemmer af arbejdsmiljøorganisationen. 2) Uddannelse for koordinatorer af sikkerheds- og sundhedsarbejdet på bygge- og anlægsområdet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen, udbydes af Arbejdstilsynet efter kapitel 2 i denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet udbydes af udbydere, som er godkendt af Arbejdstilsynet efter kapitel 5 i denne bekendtgørelse."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Formålet med at uddanne arbejdsmiljørepræsentanter og arbejdsledere, som er medlemmer af arbejdsmiljøorganisationen, er at styrke det forebyggende arbejde og at effektivisere arbejdsmiljøorganisationens arbejde. Uddannelsen skal sikre, at arbejdsmiljørepræsentanter og arbejdsledere får fornøden viden om arbejdsmiljø og om metoder til, at de kan varetage sikkerheds- og sundhedsmæssige opgaver på en systematisk måde."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Arbejdsmiljøuddannelsen skal tilrettelægges således, at kursusdeltagerne opnår en helhedsorienteret forståelse af arbejdsmiljøområdet gennem undervisning i 1) principper for samarbejde, formidling og pædagogiske virkemidler, der kan anvendes i arbejdsmiljøorganisationen, 2) arbejdsmiljøorganisationens opgaver og funktion i virksomheden i henhold til bekendtgørelse om samarbejde om sikkerhed og sundhed på virksomheder i Grønland, herunder deltagelse i den årlige arbejdsmiljødrøftelse, 3) arbejdsmiljøaktørernes virke og deltagernes relationer til andre arbejdsmiljøaktører, herunder Arbejdstilsynet m.v., 4) de strukturer på virksomheden, som arbejdsmiljøorganisationen indgår i og samarbejdet i forbindelse hermed, 5) arbejdsmiljøorganisationens planlægning og gennemførelse af det forebyggende arbejdsmiljøarbejde i virksomheden, 6) metoder, som kan anvendes i det forebyggende arbejde, herunder betydningen af positive arbejdsmiljøfaktorer, arbejdsmiljøgennemgange, tjekskemaer og lignende redskaber for identificering af arbejdsmiljøproblemer, inddragelse af indikatorer på arbejdsmiljøproblemer, udarbejdelse af arbejdspladsvurderinger, samt handlemuligheder vedrørende det psykiske arbejdsmiljø, og 7) arbejdsmiljøorganisationens opgaver i relation til ulykker, forgiftninger og sundhedsskader."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Uddannelsen har en varighed på 22 timer, inkl. kortere pauser men ekskl. frokostpauser. Stk. 2. Uddannelsen skal gennemføres inden for maksimalt 7 uger."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelsen skal tilbydes på grønlandsk og dansk. Endvidere skal skriftligt materiale, der bruges i undervisningen, fremgå på begge sprog."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Uddannelsens form skal være oplyst ved kursustilmelding. Stk. 2. Hvor der i uddannelsen indgår netbaseret undervisning skal det fremgå, hvilke IT-kundskaber kursusdeltageren skal besidde, og hvilke tekniske faciliteter kursusdeltageren skal have adgang til for at deltage i kurset."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Formålet med at uddanne koordinatorer af sikkerheds- og sundhedsarbejdet på bygge- og anlægsområdet er at kvalificere koordinatorer til selvstændigt at varetage funktionen som koordinator under udførelse af bygge- og anlægsprojekter. Uddannelsen skal sikre, at koordinatorerne får den fornødne viden om arbejdsmiljø og får indsigt i metoder til at varetage sikkerheds- og sundhedsmæssige opgaver på en systematisk måde."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Indholdet i arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet skal tilrettelægges, så deltagerne får undervisning i 1) principper for samarbejde, formidling og pædagogiske virkemidler samt påvirkning af byggeriets aktører, herunder ansatte og arbejdsledere, til at fremme arbejdsmiljøet, 2) koordinatorens opgaver og funktion efter reglerne i bekendtgørelse om bygherrens pligter i Grønland, 3) aktører på arbejdsmiljøområdet samt koordinatorens og arbejdsmiljøorganisationens relationer til andre arbejdsmiljøaktører, herunder Arbejdstilsynet m.v., 4) de strukturer på bygge- og anlægspladsen, som koordinatoren indgår i, herunder principper for og metoder til at lede og gennemføre sikkerhedsmøder og sikkerhedsråd, 5) udarbejdelse, vedligeholdelse og gennemførelse af plan for sikkerhed og sundhed, 6) effektiv og systematisk planlægning og gennemførelse af det forebyggende arbejde i fællesområderne, 7) metoder, som kan bruges i det forebyggende arbejde, herunder arbejdsmiljøgennemgange, tjekskemaer og lignende redskaber, der kan bruges til at konstatere arbejdsmiljøproblemer, inddragelse af indikatorer på arbejdsmiljøproblemer, udarbejdelse af arbejdspladsvurderinger, samt handlemuligheder i det psykiske arbejdsmiljø, 8) arbejdsmiljøledelse i forbindelse med et bygge- og anlægsarbejde, og 9) koordinators opgaver i relation til ulykker, forgiftninger og sundhedsskader."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Uddannelsen har en varighed på 37 timer, inkl. kortere pauser men ekskl. frokostpauser. Stk. 2. Uddannelsen skal gennemføres inden for maksimalt 15 uger."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Udbydere skal udarbejde en uddannelsesplan for hver uddannelse, der udbydes. Den enkelte uddannelsesplan skal opfylde kravene i §§ 9-11 og 13-17 og indeholde de i bilag 1 anførte oplysninger."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Undervisning skal tilbydes på enten grønlandsk eller dansk. Endvidere skal skriftligt materiale, der bruges i undervisningen, foreligge på undervisningssproget, jf. dog § 23, stk. 4. Stk. 2. Undervisning kan afholdes på et andet sprog uden særskilt godkendelse, såfremt uddannelsen gennemføres på grundlag af en godkendt uddannelsesplan."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Uddannelsens form skal være oplyst ved kursustilmelding. Stk. 2. Hvor der i uddannelsen indgår netbaseret undervisning skal det fremgå, hvilke IT-kundskaber kursusdeltageren skal besidde, og hvilke tekniske faciliteter kursusdeltageren skal have adgang til for at deltage i kurset. Stk. 3. Netbaseret undervisning er betinget af, at: 1) Kursusudbyder til enhver tid kan dokumentere, at det anvendte it-system er afprøvet og egnet til at afholde uddannelsen. 2) Kursisterne får introduktion til at gennemføre den netbaserede undervisning."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Arbejdsmiljøuddannelserne skal tilrettelægges, så de pædagogiske principper indeholder følgende: 1) Undervisningen skal differentieres i forhold til kursusdeltagernes forudsætninger med udgangspunkt i kursusdeltagernes arbejdspladser og kursusdeltagernes viden og erfaringer i forhold til den funktion, de skal udøve i arbejdsmiljøorganisationen eller som koordinatorer på bygge- og anlægsområdet. 2) Kursusdeltagerne skal lære metoder til gennemførelse af arbejdsmiljøarbejdet i virksomheden via praktiske øvelser, der fortrinsvis har udgangspunkt i konkrete situationer fra den enkeltes arbejdsplads. 3) Undervisningen skal organiseres og tilrettelægges, så a) kursusdeltagerne inddrages aktivt, b) kursusdeltagerne kan udveksle erfaringer om behandlingen af arbejdsmiljøopgaverne, c) kursusdeltagerne arbejder opgave- og problemorienteret, d) der veksles mellem teori og praktiske øvelser, e) den enkelte kursusdeltager sikres egnet introduktion til og tilbagemelding på den praktiske opgave, jf. § 17, og f) underviseren har kontakt med og kan rådgive kursusdeltagerne så længe kurset foregår."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Uddannelsen gennemføres som kurser for hold på maksimalt 20 personer."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Kursusdeltagerne gennemfører som en del af uddannelsen, men uden for det afsatte timetal, en praktisk opgave, som kobler kursets indhold med den enkelte kursusdeltagers arbejde i arbejdsmiljøorganisationen eller den enkelte kursusdeltagers arbejde som koordinator."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Udbydere af arbejdsmiljøuddannelserne udsteder et kursusbevis til hver kursusdeltager for gennemført arbejdsmiljøuddannelse."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Arbejdsmiljøuddannelserne skal afvikles i egnede undervisningslokaler med nødvendige og velfungerende pædagogiske og tekniske hjælpemidler, herunder tilgængeligt internet. Stk. 2. Relevant materiale m.v. skal være tilgængeligt for kursusdeltagerne."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. En underviser på arbejdsmiljøuddannelserne skal have følgende uddannelsesmæssige og arbejdsmiljøfaglige kvalifikationer: 1) Gennemført underviserkursus af 9 dages varighed. Arbejdstilsynet afholder kurser for undervisere, jf. bekendtgørelse om godkendelse af udbydere af de obligatoriske arbejdsmiljøuddannelser. 2) Gennemført en obligatorisk arbejdsmiljøuddannelse, jf. § 1, eller anden tilsvarende arbejdsmiljøuddannelse. 3) Erfaring med udførelse af praktisk arbejdsmiljøarbejde eller tilsvarende arbejde. 4) Gennemført en pædagogisk uddannelse svarende til mindst 120 timer. 5) Relevant undervisningserfaring."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Arbejdsmiljøuddannelserne evalueres en gang om året på grundlag af evalueringer fra kursusdeltagere og undervisere. Stk. 2. Det Grønlandske Arbejdsmiljøråd skal orienteres om den årlige evaluering."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Godkendelse af udbydere af arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet er betinget af, at udbyder opfylder betingelserne i kapitel 3 og 4. Stk. 2. Arbejdstilsynets godkendelse af en udbyder gælder i 5 år, med mindre betingelserne for godkendelse ikke længere er til stede. Stk. 3. Udbyder skal meddele Arbejdstilsynet, hvis der sker ændringer i de forhold, som fremgik af udbyderens ansøgningsmateriale om godkendelse. Stk. 4. Arbejdstilsynet kan tilbagekalde en godkendelse, hvis den groft misbruges, eller der er alvorlige mangler i kvaliteten af den udbudte uddannelse."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Ansøgning om at blive godkendt som udbyder af arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet skal indsendes til Arbejdstilsynet. Stk. 2. Til ansøgningen skal vedlægges 1) uddannelsesplan, jf. § 12, og 2) dokumentation for undervisernes kvalifikationer, jf. § 20. Stk. 3. Ansøgeren skal endvidere oplyse om, hvordan arbejdsmiljøuddannelsen vil blive administreret, herunder navn og stilling på den person i virksomheden, der vil få ansvaret for arbejdsmiljøuddannelsen. Stk. 4. Ansøgningsmaterialet skal forelægges på dansk."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Godkendte udbydere skal medvirke til evaluering, jf. § 21, og skal løbende sørge for, at kursusdeltagerne evaluerer alle kurser."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Arbejdstilsynet opkræver et gebyr fra kursusdeltagernes arbejdsgivere til delvis dækning af omkostningerne forbundet med afholdelse af arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen. Gebyret dækker den del af Arbejdstilsynets omkostninger, som ikke bliver dækket af tilskud, jf. § 27. Stk. 2. Den aktuelle gebyrsats vil fremgå af Arbejdstilsynet i Grønlands hjemmeside."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Direktøren for Arbejdstilsynet kan i enkelttilfælde, hvor særlige forhold foreligger, tillade afvigelser fra bestemmelserne i denne bekendtgørelse. Stk. 2. Er der ingen godkendte udbydere af arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet, kan direktøren for Arbejdstilsynet tillade, at uddannelsen erstattes af arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Arbejdstilsynet kan af en særlig bevilling på den årlige finanslov yde tilskud til delvis dækning af udgifterne ved arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen. Tilskuddet ydes til udvikling og administration af uddannelsen, herunder til afholdelse af uddannelsen og undervisernes løn og rejseomkostninger."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Arbejdstilsynets afgørelser efter denne bekendtgørelse kan påklages efter § 64 i lov om arbejdsmiljø i Grønland."
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Bekendtgørelsen træder i kraft den 1. januar 2026. Stk. 2. Bekendtgørelse nr. 800 af 14. juni 2023 om obligatoriske arbejdsmiljøuddannelser i Grønland ophæves. Stk. 3. Udbydere, som Arbejdstilsynet har godkendt inden den 1. januar 2026, kan udbyde arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet efter denne bekendtgørelse uden særskilt godkendelse. De pågældende udbydere skal godkendes igen ved udløbet af deres godkendelsesperiode, såfremt de fortsat ønsker at udbyde arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. De obligatoriske arbejdsmiljøuddannelser omfatter: 1) Uddannelse for arbejdsmiljørepræsentanter og arbejdsledere, som er medlemmer af arbejdsmiljøorganisationen. 2) Uddannelse for koordinatorer af sikkerheds- og sundhedsarbejdet på bygge- og anlægsområdet.",
      "valid_from": "2025-11-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen, udbydes af Arbejdstilsynet efter kapitel 2 i denne bekendtgørelse.",
      "valid_from": "2025-11-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet udbydes af udbydere, som er godkendt af Arbejdstilsynet efter kapitel 5 i denne bekendtgørelse.",
      "valid_from": "2025-11-25",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Formålet med at uddanne arbejdsmiljørepræsentanter og arbejdsledere, som er medlemmer af arbejdsmiljøorganisationen, er at styrke det forebyggende arbejde og at effektivisere arbejdsmiljøorganisationens arbejde. Uddannelsen skal sikre, at arbejdsmiljørepræsentanter og arbejdsledere får fornøden viden om arbejdsmiljø og om metoder til, at de kan varetage sikkerheds- og sundhedsmæssige opgaver på en systematisk måde.",
      "valid_from": "2025-11-25",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Arbejdsmiljøuddannelsen skal tilrettelægges således, at kursusdeltagerne opnår en helhedsorienteret forståelse af arbejdsmiljøområdet gennem undervisning i 1) principper for samarbejde, formidling og pædagogiske virkemidler, der kan anvendes i arbejdsmiljøorganisationen, 2) arbejdsmiljøorganisationens opgaver og funktion i virksomheden i henhold til bekendtgørelse om samarbejde om sikkerhed og sundhed på virksomheder i Grønland, herunder deltagelse i den årlige arbejdsmiljødrøftelse, 3) arbejdsmiljøaktørernes virke og deltagernes relationer til andre arbejdsmiljøaktører, herunder Arbejdstilsynet m.v., 4) de strukturer på virksomheden, som arbejdsmiljøorganisationen indgår i og samarbejdet i forbindelse hermed, 5) arbejdsmiljøorganisationens planlægning og gennemførelse af det forebyggende arbejdsmiljøarbejde i virksomheden, 6) metoder, som kan anvendes i det forebyggende arbejde, herunder betydningen af positive arbejdsmiljøfaktorer, arbejdsmiljøgennemgange, tjekskemaer og lignende redskaber for identificering af arbejdsmiljøproblemer, inddragelse af indikatorer på arbejdsmiljøproblemer, udarbejdelse af arbejdspladsvurderinger, samt handlemuligheder vedrørende det psykiske arbejdsmiljø, og 7) arbejdsmiljøorganisationens opgaver i relation til ulykker, forgiftninger og sundhedsskader.",
      "valid_from": "2025-11-25",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Uddannelsen har en varighed på 22 timer, inkl. kortere pauser men ekskl. frokostpauser. Stk. 2. Uddannelsen skal gennemføres inden for maksimalt 7 uger.",
      "valid_from": "2025-11-25",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelsen skal tilbydes på grønlandsk og dansk. Endvidere skal skriftligt materiale, der bruges i undervisningen, fremgå på begge sprog.",
      "valid_from": "2025-11-25",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Uddannelsens form skal være oplyst ved kursustilmelding. Stk. 2. Hvor der i uddannelsen indgår netbaseret undervisning skal det fremgå, hvilke IT-kundskaber kursusdeltageren skal besidde, og hvilke tekniske faciliteter kursusdeltageren skal have adgang til for at deltage i kurset.",
      "valid_from": "2025-11-25",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Formålet med at uddanne koordinatorer af sikkerheds- og sundhedsarbejdet på bygge- og anlægsområdet er at kvalificere koordinatorer til selvstændigt at varetage funktionen som koordinator under udførelse af bygge- og anlægsprojekter. Uddannelsen skal sikre, at koordinatorerne får den fornødne viden om arbejdsmiljø og får indsigt i metoder til at varetage sikkerheds- og sundhedsmæssige opgaver på en systematisk måde.",
      "valid_from": "2025-11-25",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Indholdet i arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet skal tilrettelægges, så deltagerne får undervisning i 1) principper for samarbejde, formidling og pædagogiske virkemidler samt påvirkning af byggeriets aktører, herunder ansatte og arbejdsledere, til at fremme arbejdsmiljøet, 2) koordinatorens opgaver og funktion efter reglerne i bekendtgørelse om bygherrens pligter i Grønland, 3) aktører på arbejdsmiljøområdet samt koordinatorens og arbejdsmiljøorganisationens relationer til andre arbejdsmiljøaktører, herunder Arbejdstilsynet m.v., 4) de strukturer på bygge- og anlægspladsen, som koordinatoren indgår i, herunder principper for og metoder til at lede og gennemføre sikkerhedsmøder og sikkerhedsråd, 5) udarbejdelse, vedligeholdelse og gennemførelse af plan for sikkerhed og sundhed, 6) effektiv og systematisk planlægning og gennemførelse af det forebyggende arbejde i fællesområderne, 7) metoder, som kan bruges i det forebyggende arbejde, herunder arbejdsmiljøgennemgange, tjekskemaer og lignende redskaber, der kan bruges til at konstatere arbejdsmiljøproblemer, inddragelse af indikatorer på arbejdsmiljøproblemer, udarbejdelse af arbejdspladsvurderinger, samt handlemuligheder i det psykiske arbejdsmiljø, 8) arbejdsmiljøledelse i forbindelse med et bygge- og anlægsarbejde, og 9) koordinators opgaver i relation til ulykker, forgiftninger og sundhedsskader.",
      "valid_from": "2025-11-25",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Uddannelsen har en varighed på 37 timer, inkl. kortere pauser men ekskl. frokostpauser. Stk. 2. Uddannelsen skal gennemføres inden for maksimalt 15 uger.",
      "valid_from": "2025-11-25",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Udbydere skal udarbejde en uddannelsesplan for hver uddannelse, der udbydes. Den enkelte uddannelsesplan skal opfylde kravene i §§ 9-11 og 13-17 og indeholde de i bilag 1 anførte oplysninger.",
      "valid_from": "2025-11-25",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Undervisning skal tilbydes på enten grønlandsk eller dansk. Endvidere skal skriftligt materiale, der bruges i undervisningen, foreligge på undervisningssproget, jf. dog § 23, stk. 4. Stk. 2. Undervisning kan afholdes på et andet sprog uden særskilt godkendelse, såfremt uddannelsen gennemføres på grundlag af en godkendt uddannelsesplan.",
      "valid_from": "2025-11-25",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Uddannelsens form skal være oplyst ved kursustilmelding. Stk. 2. Hvor der i uddannelsen indgår netbaseret undervisning skal det fremgå, hvilke IT-kundskaber kursusdeltageren skal besidde, og hvilke tekniske faciliteter kursusdeltageren skal have adgang til for at deltage i kurset. Stk. 3. Netbaseret undervisning er betinget af, at: 1) Kursusudbyder til enhver tid kan dokumentere, at det anvendte it-system er afprøvet og egnet til at afholde uddannelsen. 2) Kursisterne får introduktion til at gennemføre den netbaserede undervisning.",
      "valid_from": "2025-11-25",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Arbejdsmiljøuddannelserne skal tilrettelægges, så de pædagogiske principper indeholder følgende: 1) Undervisningen skal differentieres i forhold til kursusdeltagernes forudsætninger med udgangspunkt i kursusdeltagernes arbejdspladser og kursusdeltagernes viden og erfaringer i forhold til den funktion, de skal udøve i arbejdsmiljøorganisationen eller som koordinatorer på bygge- og anlægsområdet. 2) Kursusdeltagerne skal lære metoder til gennemførelse af arbejdsmiljøarbejdet i virksomheden via praktiske øvelser, der fortrinsvis har udgangspunkt i konkrete situationer fra den enkeltes arbejdsplads. 3) Undervisningen skal organiseres og tilrettelægges, så a) kursusdeltagerne inddrages aktivt, b) kursusdeltagerne kan udveksle erfaringer om behandlingen af arbejdsmiljøopgaverne, c) kursusdeltagerne arbejder opgave- og problemorienteret, d) der veksles mellem teori og praktiske øvelser, e) den enkelte kursusdeltager sikres egnet introduktion til og tilbagemelding på den praktiske opgave, jf. § 17, og f) underviseren har kontakt med og kan rådgive kursusdeltagerne så længe kurset foregår.",
      "valid_from": "2025-11-25",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Uddannelsen gennemføres som kurser for hold på maksimalt 20 personer.",
      "valid_from": "2025-11-25",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Kursusdeltagerne gennemfører som en del af uddannelsen, men uden for det afsatte timetal, en praktisk opgave, som kobler kursets indhold med den enkelte kursusdeltagers arbejde i arbejdsmiljøorganisationen eller den enkelte kursusdeltagers arbejde som koordinator.",
      "valid_from": "2025-11-25",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Udbydere af arbejdsmiljøuddannelserne udsteder et kursusbevis til hver kursusdeltager for gennemført arbejdsmiljøuddannelse.",
      "valid_from": "2025-11-25",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Arbejdsmiljøuddannelserne skal afvikles i egnede undervisningslokaler med nødvendige og velfungerende pædagogiske og tekniske hjælpemidler, herunder tilgængeligt internet. Stk. 2. Relevant materiale m.v. skal være tilgængeligt for kursusdeltagerne.",
      "valid_from": "2025-11-25",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. En underviser på arbejdsmiljøuddannelserne skal have følgende uddannelsesmæssige og arbejdsmiljøfaglige kvalifikationer: 1) Gennemført underviserkursus af 9 dages varighed. Arbejdstilsynet afholder kurser for undervisere, jf. bekendtgørelse om godkendelse af udbydere af de obligatoriske arbejdsmiljøuddannelser. 2) Gennemført en obligatorisk arbejdsmiljøuddannelse, jf. § 1, eller anden tilsvarende arbejdsmiljøuddannelse. 3) Erfaring med udførelse af praktisk arbejdsmiljøarbejde eller tilsvarende arbejde. 4) Gennemført en pædagogisk uddannelse svarende til mindst 120 timer. 5) Relevant undervisningserfaring.",
      "valid_from": "2025-11-25",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Arbejdsmiljøuddannelserne evalueres en gang om året på grundlag af evalueringer fra kursusdeltagere og undervisere. Stk. 2. Det Grønlandske Arbejdsmiljøråd skal orienteres om den årlige evaluering.",
      "valid_from": "2025-11-25",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Godkendelse af udbydere af arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet er betinget af, at udbyder opfylder betingelserne i kapitel 3 og 4. Stk. 2. Arbejdstilsynets godkendelse af en udbyder gælder i 5 år, med mindre betingelserne for godkendelse ikke længere er til stede. Stk. 3. Udbyder skal meddele Arbejdstilsynet, hvis der sker ændringer i de forhold, som fremgik af udbyderens ansøgningsmateriale om godkendelse. Stk. 4. Arbejdstilsynet kan tilbagekalde en godkendelse, hvis den groft misbruges, eller der er alvorlige mangler i kvaliteten af den udbudte uddannelse.",
      "valid_from": "2025-11-25",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Ansøgning om at blive godkendt som udbyder af arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet skal indsendes til Arbejdstilsynet. Stk. 2. Til ansøgningen skal vedlægges 1) uddannelsesplan, jf. § 12, og 2) dokumentation for undervisernes kvalifikationer, jf. § 20. Stk. 3. Ansøgeren skal endvidere oplyse om, hvordan arbejdsmiljøuddannelsen vil blive administreret, herunder navn og stilling på den person i virksomheden, der vil få ansvaret for arbejdsmiljøuddannelsen. Stk. 4. Ansøgningsmaterialet skal forelægges på dansk.",
      "valid_from": "2025-11-25",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Godkendte udbydere skal medvirke til evaluering, jf. § 21, og skal løbende sørge for, at kursusdeltagerne evaluerer alle kurser.",
      "valid_from": "2025-11-25",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Arbejdstilsynet opkræver et gebyr fra kursusdeltagernes arbejdsgivere til delvis dækning af omkostningerne forbundet med afholdelse af arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen. Gebyret dækker den del af Arbejdstilsynets omkostninger, som ikke bliver dækket af tilskud, jf. § 27. Stk. 2. Den aktuelle gebyrsats vil fremgå af Arbejdstilsynet i Grønlands hjemmeside.",
      "valid_from": "2025-11-25",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Direktøren for Arbejdstilsynet kan i enkelttilfælde, hvor særlige forhold foreligger, tillade afvigelser fra bestemmelserne i denne bekendtgørelse. Stk. 2. Er der ingen godkendte udbydere af arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet, kan direktøren for Arbejdstilsynet tillade, at uddannelsen erstattes af arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen.",
      "valid_from": "2025-11-25",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Arbejdstilsynet kan af en særlig bevilling på den årlige finanslov yde tilskud til delvis dækning af udgifterne ved arbejdsmiljøuddannelsen for arbejdsmiljørepræsentanter og arbejdsledere, som er medlemmer af arbejdsmiljøorganisationen. Tilskuddet ydes til udvikling og administration af uddannelsen, herunder til afholdelse af uddannelsen og undervisernes løn og rejseomkostninger.",
      "valid_from": "2025-11-25",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Arbejdstilsynets afgørelser efter denne bekendtgørelse kan påklages efter § 64 i lov om arbejdsmiljø i Grønland.",
      "valid_from": "2025-11-25",
      "valid_to": null
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Bekendtgørelsen træder i kraft den 1. januar 2026. Stk. 2. Bekendtgørelse nr. 800 af 14. juni 2023 om obligatoriske arbejdsmiljøuddannelser i Grønland ophæves. Stk. 3. Udbydere, som Arbejdstilsynet har godkendt inden den 1. januar 2026, kan udbyde arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet efter denne bekendtgørelse uden særskilt godkendelse. De pågældende udbydere skal godkendes igen ved udløbet af deres godkendelsesperiode, såfremt de fortsat ønsker at udbyde arbejdsmiljøuddannelsen for koordinatorer af sikkerheds- og sundhedsarbejdet på bygge- og anlægsområdet.",
      "valid_from": "2025-11-25",
      "valid_to": null
    }
  ],
  "definitions": []
}
