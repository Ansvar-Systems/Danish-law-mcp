{
  "id": "2012:365",
  "type": "statute",
  "title": "Bekendtgørelse om forretningsordenen for Erstatningsnævnet",
  "short_name": "BEK H#LOKDOK04",
  "status": "in_force",
  "issued_date": "2012-04-17",
  "url": "https://www.retsinformation.dk/eli/lta/2012/365/xml",
  "description": "Retsinformation source. DocumentId=AA006492; AccessionNumber=B20120036505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Nævnet består af 1 formand, der skal være landsdommer, og af 2 andre medlemmer, hvoraf det ene medlem udnævnes efter indstilling fra social- og integrationsministeren og det andet medlem efter indstilling fra Advokatrådet. Medlemmerne udnævnes for 4 år. Stk. 2. Der beskikkes en suppleant for hvert af nævnets medlemmer. Stk. 1 finder tilsvarende anvendelse på beskikkelse af suppleanter. Stk. 3. Nævnet bistås af et sekretariat, jf. kapitel 2. Stk. 4. Nævnets formand tilrettelægger med sekretariatets bistand nævnets arbejde og fastlægger nævnets mødedage."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Alle nævnets medlemmer deltager i sagens behandling. Er et medlem forhindret, deltager den pågældendes suppleant. Stk. 2. Nævnets formand eller dennes suppleant kan dog uden deltagelse af nævnets øvrige medlemmer træffe afgørelse i utvivlsomme og hyppigt forekommende sager, hvis 1) erstatning skal ydes i overensstemmelse med dom i tilfælde, hvor en ansøger har retskrav på erstatning, 2) det er åbenbart, at ansøgningen ikke kan imødekommes, eller 3) erstatningen ikke overstiger 250.000 kr., og ansøgningen i det væsentlige imødekommes. Stk. 3. Nævnets formand kan bemyndige sekretariatet til at træffe afgørelse i de tilfælde, der er nævnt i stk. 2, nr. 1 og 2, og i de tilfælde, der er nævnt i stk. 2, nr. 3, hvis erstatningen ikke overstiger 125.000 kr."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Nævnets møder er ikke offentlige. Stk. 2. Nævnet kan indkalde skadelidte eller dennes repræsentant til et nævnsmøde. Nævnet kan endvidere indkalde andre, der har kendskab til forholdene, herunder skadevolderen, til at afgive forklaring."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Justitsministeriet stiller sekretariatsbistand til rådighed for nævnet. Lederen af sekretariatet (sekretariatschefen) skal være jurist. Stk. 2. Sekretariatet sørger under sekretariatschefens ledelse og i samarbejde med nævnets formand for sagernes forberedelse, udarbejder sagsreferater med indstillinger til sagernes afgørelse og forbereder nævnets årsberetning, jf. § 13."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgning til nævnet om erstatning indgives skriftligt ved 1) udfyldelse af nævnets ansøgningsskema, eller 2) udarbejdelse af anden tilsvarende erstatningsansøgning med de oplysninger, der er nævnt i skemaet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgningen skal indleveres til politiet i den politikreds, hvor anmeldelsen af lovovertrædelsen har fundet sted. Ansøgningen videresendes af politiet til Erstatningsnævnet vedlagt politiets akter, herunder 1) politirapporter, 2) lægelige oplysninger, herunder politiattest, 3) eventuel udskrift af dombog og retsbog, eller tiltalefrafald, påtaleopgivelse eller lignende, som er sendt til skadelidte ved politiets afslutning af sagen, og 4) eventuel erstatningsopgørelse med bilag, der forefindes i sagen eller er fremlagt i retten. Stk. 2. Er den sag, som begrunder erstatningskravet, fortsat under behandling hos politiet, anklagemyndigheden eller ved domstolene, indsender politiet først ansøgningen til nævnet ved sagens afslutning. Dog kan sagen indsendes, inden den er færdigbehandlet hos politiet, anklagemyndigheden eller ved domstolene, hvis forholdene taler for det."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Skadevolderen anses efter det almindelige forvaltningsretlige partsbegreb ikke som part i Erstatningsnævnets sag."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Sekretariatschefen eller den, sekretariatschefen bemyndiger hertil, afgør, hvilke oplysninger der skal indhentes til brug ved sekretariatets forberedelse af sagerne, herunder 1) om der skal indhentes sygehusjournaler eller udskrifter heraf, 2) om skadelidte skal opfordres til at lade sig undersøge af en læge og eventuelt ved indlæggelse at lade sig undergive observation og behandling, og 3) om der skal indhentes udtalelse i sagen fra Arbejdsskadestyrelsen, jf. erstatningsansvarslovens § 10. Stk. 2. Sekretariatschefen eller den, sekretariatschefen bemyndiger hertil, gennemgår sagerne og afgør, om sagerne skal forelægges medlemmerne, behandles af formanden alene eller behandles af sekretariatet i medfør af bemyndigelse efter § 2, stk. 3."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Afgørelse træffes af nævnet ved stemmeflertal. Stk. 2. Votering sker skriftligt eller mundtligt ved møde mellem medlemmerne, hvis det skønnes hensigtsmæssigt."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Nævnet træffer ikke afgørelse, førend straffesagen mod skadevolderen er afgjort ved endelig dom, eller efterforskningen er indstillet. Afgørelsen udsættes endvidere med henblik på at konstatere, om skaden dækkes fra anden side, jf. § 7 i lov om erstatning fra staten til ofre for forb‍r‍ydelser. Stk. 2. Uanset betingelserne i stk. 1 ikke er opfyldt, kan nævnet træffe afgørelse, hvis forholdene taler for det."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Nævnets afgørelser er skriftlige og underskrives af formanden, dennes suppleant eller den, som formanden bemyndiger hertil."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Samtidig med sagens afgørelse sender nævnet en kopi af afgørelsen til politiet i den politikreds, hvor anmeldelsen af lovovertrædelsen har fundet sted, så vidt muligt med en vejledende indstilling om, hvorvidt der bør gøres regres mod skadevolderen."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Nævnet afgiver hvert år inden den 1. juli en beretning til justitsministeren om nævnets virksomhed det foregående år. Beretningen offentliggøres på nævnets hjemmeside."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen træder i kraft den 1. maj 2012. Stk. 2. Samtidig ophæves bekendtgørelse nr. 787 af 12. august 2005 af forretningsordenen for Erstatningsnævnet."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Nævnet består af 1 formand, der skal være landsdommer, og af 2 andre medlemmer, hvoraf det ene medlem udnævnes efter indstilling fra social- og integrationsministeren og det andet medlem efter indstilling fra Advokatrådet. Medlemmerne udnævnes for 4 år. Stk. 2. Der beskikkes en suppleant for hvert af nævnets medlemmer. Stk. 1 finder tilsvarende anvendelse på beskikkelse af suppleanter. Stk. 3. Nævnet bistås af et sekretariat, jf. kapitel 2. Stk. 4. Nævnets formand tilrettelægger med sekretariatets bistand nævnets arbejde og fastlægger nævnets mødedage.",
      "valid_from": "2012-04-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Alle nævnets medlemmer deltager i sagens behandling. Er et medlem forhindret, deltager den pågældendes suppleant. Stk. 2. Nævnets formand eller dennes suppleant kan dog uden deltagelse af nævnets øvrige medlemmer træffe afgørelse i utvivlsomme og hyppigt forekommende sager, hvis 1) erstatning skal ydes i overensstemmelse med dom i tilfælde, hvor en ansøger har retskrav på erstatning, 2) det er åbenbart, at ansøgningen ikke kan imødekommes, eller 3) erstatningen ikke overstiger 250.000 kr., og ansøgningen i det væsentlige imødekommes. Stk. 3. Nævnets formand kan bemyndige sekretariatet til at træffe afgørelse i de tilfælde, der er nævnt i stk. 2, nr. 1 og 2, og i de tilfælde, der er nævnt i stk. 2, nr. 3, hvis erstatningen ikke overstiger 125.000 kr.",
      "valid_from": "2012-04-17",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Nævnets møder er ikke offentlige. Stk. 2. Nævnet kan indkalde skadelidte eller dennes repræsentant til et nævnsmøde. Nævnet kan endvidere indkalde andre, der har kendskab til forholdene, herunder skadevolderen, til at afgive forklaring.",
      "valid_from": "2012-04-17",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Justitsministeriet stiller sekretariatsbistand til rådighed for nævnet. Lederen af sekretariatet (sekretariatschefen) skal være jurist. Stk. 2. Sekretariatet sørger under sekretariatschefens ledelse og i samarbejde med nævnets formand for sagernes forberedelse, udarbejder sagsreferater med indstillinger til sagernes afgørelse og forbereder nævnets årsberetning, jf. § 13.",
      "valid_from": "2012-04-17",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgning til nævnet om erstatning indgives skriftligt ved 1) udfyldelse af nævnets ansøgningsskema, eller 2) udarbejdelse af anden tilsvarende erstatningsansøgning med de oplysninger, der er nævnt i skemaet.",
      "valid_from": "2012-04-17",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgningen skal indleveres til politiet i den politikreds, hvor anmeldelsen af lovovertrædelsen har fundet sted. Ansøgningen videresendes af politiet til Erstatningsnævnet vedlagt politiets akter, herunder 1) politirapporter, 2) lægelige oplysninger, herunder politiattest, 3) eventuel udskrift af dombog og retsbog, eller tiltalefrafald, påtaleopgivelse eller lignende, som er sendt til skadelidte ved politiets afslutning af sagen, og 4) eventuel erstatningsopgørelse med bilag, der forefindes i sagen eller er fremlagt i retten. Stk. 2. Er den sag, som begrunder erstatningskravet, fortsat under behandling hos politiet, anklagemyndigheden eller ved domstolene, indsender politiet først ansøgningen til nævnet ved sagens afslutning. Dog kan sagen indsendes, inden den er færdigbehandlet hos politiet, anklagemyndigheden eller ved domstolene, hvis forholdene taler for det.",
      "valid_from": "2012-04-17",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Skadevolderen anses efter det almindelige forvaltningsretlige partsbegreb ikke som part i Erstatningsnævnets sag.",
      "valid_from": "2012-04-17",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Sekretariatschefen eller den, sekretariatschefen bemyndiger hertil, afgør, hvilke oplysninger der skal indhentes til brug ved sekretariatets forberedelse af sagerne, herunder 1) om der skal indhentes sygehusjournaler eller udskrifter heraf, 2) om skadelidte skal opfordres til at lade sig undersøge af en læge og eventuelt ved indlæggelse at lade sig undergive observation og behandling, og 3) om der skal indhentes udtalelse i sagen fra Arbejdsskadestyrelsen, jf. erstatningsansvarslovens § 10. Stk. 2. Sekretariatschefen eller den, sekretariatschefen bemyndiger hertil, gennemgår sagerne og afgør, om sagerne skal forelægges medlemmerne, behandles af formanden alene eller behandles af sekretariatet i medfør af bemyndigelse efter § 2, stk. 3.",
      "valid_from": "2012-04-17",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Afgørelse træffes af nævnet ved stemmeflertal. Stk. 2. Votering sker skriftligt eller mundtligt ved møde mellem medlemmerne, hvis det skønnes hensigtsmæssigt.",
      "valid_from": "2012-04-17",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Nævnet træffer ikke afgørelse, førend straffesagen mod skadevolderen er afgjort ved endelig dom, eller efterforskningen er indstillet. Afgørelsen udsættes endvidere med henblik på at konstatere, om skaden dækkes fra anden side, jf. § 7 i lov om erstatning fra staten til ofre for forb‍r‍ydelser. Stk. 2. Uanset betingelserne i stk. 1 ikke er opfyldt, kan nævnet træffe afgørelse, hvis forholdene taler for det.",
      "valid_from": "2012-04-17",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Nævnets afgørelser er skriftlige og underskrives af formanden, dennes suppleant eller den, som formanden bemyndiger hertil.",
      "valid_from": "2012-04-17",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Samtidig med sagens afgørelse sender nævnet en kopi af afgørelsen til politiet i den politikreds, hvor anmeldelsen af lovovertrædelsen har fundet sted, så vidt muligt med en vejledende indstilling om, hvorvidt der bør gøres regres mod skadevolderen.",
      "valid_from": "2012-04-17",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Nævnet afgiver hvert år inden den 1. juli en beretning til justitsministeren om nævnets virksomhed det foregående år. Beretningen offentliggøres på nævnets hjemmeside.",
      "valid_from": "2012-04-17",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen træder i kraft den 1. maj 2012. Stk. 2. Samtidig ophæves bekendtgørelse nr. 787 af 12. august 2005 af forretningsordenen for Erstatningsnævnet.",
      "valid_from": "2012-04-17",
      "valid_to": null
    }
  ],
  "definitions": []
}
