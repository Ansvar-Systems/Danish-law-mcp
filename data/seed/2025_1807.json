{
  "id": "2025:1807",
  "type": "statute",
  "title": "Bekendtgørelse om faste kuratorer ved skifteretterne",
  "short_name": "BEK H#LOKDOK04",
  "status": "in_force",
  "issued_date": "2025-12-29",
  "url": "https://www.retsinformation.dk/eli/lta/2025/1807/xml",
  "description": "Retsinformation source. DocumentId=AA015063; AccessionNumber=B20250180705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udnævnelse som fast kurator kan efter ansøgning meddeles enhver. Udnævnelsen er personlig."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Skifteretten skal ved udnævnelse lægge vægt på, om ansøgeren har de fornødne kvalifikationer til at bestride stillingen som fast kurator, samt om der foreligger oplysninger om strafbare, disciplinære eller økonomiske forhold, herunder begæringer om udlæg eller konkurs, der kan svække ansøgerens anseelse i offentligheden. Stk. 2. Skifteretten kan endvidere tillægge det betydning, at ansøgeren har geografisk tilknytning til skifteretten. Stk. 3. Skifteretten kan med ansøgerens samtykke til brug for vurderingen efter stk. 1 indhente oplysninger hos andre skifteretter og relevante organisationer og myndigheder om ansøgerens kvalifikationer og kvaliteten af tidligere udført arbejde samt oplysninger om eventuelle strafbare, disciplinære eller økonomiske forhold, der kan svække ansøgerens anseelse i offentligheden. Vil ansøgeren ikke give samtykke efter 1. pkt., kan skifteretten i vurderingen efter stk. 1 lade det komme ansøgeren til ulempe. Stk. 4. Skifteretten kan fastsætte krav om, at ansøgninger skal indeholde en redegørelse for ansøgerens kvalifikationer, herunder relevant uddannelse og erfaring, og erklæring om, hvorvidt ansøgere er bekendt med strafbare, disciplinære eller økonomiske forhold omfattet af stk. 1 eller verserende sager herom."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udnævnelsen som fast kurator gælder for en periode på højst 5 år."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvervet som fast kurator bortfalder ved udløbet af udnævnelsesperioden."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skifteretten kan suspendere en person fra hvervet som fast kurator, indtil en verserende sag om strafbare, disciplinære eller økonomiske forhold, herunder begæringer om udlæg eller konkurs, der kan svække ansøgerens anseelse i offentligheden, er afsluttet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skifteretten kan ophæve en persons hverv som fast kurator, hvis 1) personen i længere tid er fraværende, herunder som følge af sygdom, 2) personen har tilsidesat sine pligter som kurator væsentligt, herunder hvis personen er blevet afsat som kurator i en sag i medfør af konkurslovens § 114, stk. 1, 3) personen ikke uden unødigt ophold har oplyst skifteretten om strafbare, disciplinære eller økonomiske forhold, herunder begæringer om udlæg eller konkurs, der kan svække personens anseelse i offentligheden, eller verserende sager herom, eller 4) der foreligger andre særlige grunde."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Skifteretten skal annoncere ledige stillinger på skifterettens hjemmeside og i Statstidende. Stk. 2. Annonceringen skal indeholde oplysninger om kravene til ansøgere og henvise til nærværende bekendtgørelse. Stk. 3. Der skal forløbe mindst 14 dage mellem annonceringstidspunktet og udnævnelsen af den faste kurator. Stk. 4. Skifteretten skal orientere Advokatsamfundet og Danske Insolvensadvokater om stillingsopslag samtidig med deres offentliggørelse."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2026. Stk. 2. Bekendtgørelsen finder ikke anvendelse for stillinger som faste kuratorer, der er besat på tidspunktet for bekendtgørelsens ikrafttræden."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udnævnelse som fast kurator kan efter ansøgning meddeles enhver. Udnævnelsen er personlig.",
      "valid_from": "2025-12-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Skifteretten skal ved udnævnelse lægge vægt på, om ansøgeren har de fornødne kvalifikationer til at bestride stillingen som fast kurator, samt om der foreligger oplysninger om strafbare, disciplinære eller økonomiske forhold, herunder begæringer om udlæg eller konkurs, der kan svække ansøgerens anseelse i offentligheden. Stk. 2. Skifteretten kan endvidere tillægge det betydning, at ansøgeren har geografisk tilknytning til skifteretten. Stk. 3. Skifteretten kan med ansøgerens samtykke til brug for vurderingen efter stk. 1 indhente oplysninger hos andre skifteretter og relevante organisationer og myndigheder om ansøgerens kvalifikationer og kvaliteten af tidligere udført arbejde samt oplysninger om eventuelle strafbare, disciplinære eller økonomiske forhold, der kan svække ansøgerens anseelse i offentligheden. Vil ansøgeren ikke give samtykke efter 1. pkt., kan skifteretten i vurderingen efter stk. 1 lade det komme ansøgeren til ulempe. Stk. 4. Skifteretten kan fastsætte krav om, at ansøgninger skal indeholde en redegørelse for ansøgerens kvalifikationer, herunder relevant uddannelse og erfaring, og erklæring om, hvorvidt ansøgere er bekendt med strafbare, disciplinære eller økonomiske forhold omfattet af stk. 1 eller verserende sager herom.",
      "valid_from": "2025-12-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udnævnelsen som fast kurator gælder for en periode på højst 5 år.",
      "valid_from": "2025-12-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Hvervet som fast kurator bortfalder ved udløbet af udnævnelsesperioden.",
      "valid_from": "2025-12-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Skifteretten kan suspendere en person fra hvervet som fast kurator, indtil en verserende sag om strafbare, disciplinære eller økonomiske forhold, herunder begæringer om udlæg eller konkurs, der kan svække ansøgerens anseelse i offentligheden, er afsluttet.",
      "valid_from": "2025-12-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Skifteretten kan ophæve en persons hverv som fast kurator, hvis 1) personen i længere tid er fraværende, herunder som følge af sygdom, 2) personen har tilsidesat sine pligter som kurator væsentligt, herunder hvis personen er blevet afsat som kurator i en sag i medfør af konkurslovens § 114, stk. 1, 3) personen ikke uden unødigt ophold har oplyst skifteretten om strafbare, disciplinære eller økonomiske forhold, herunder begæringer om udlæg eller konkurs, der kan svække personens anseelse i offentligheden, eller verserende sager herom, eller 4) der foreligger andre særlige grunde.",
      "valid_from": "2025-12-29",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Skifteretten skal annoncere ledige stillinger på skifterettens hjemmeside og i Statstidende. Stk. 2. Annonceringen skal indeholde oplysninger om kravene til ansøgere og henvise til nærværende bekendtgørelse. Stk. 3. Der skal forløbe mindst 14 dage mellem annonceringstidspunktet og udnævnelsen af den faste kurator. Stk. 4. Skifteretten skal orientere Advokatsamfundet og Danske Insolvensadvokater om stillingsopslag samtidig med deres offentliggørelse.",
      "valid_from": "2025-12-29",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2026. Stk. 2. Bekendtgørelsen finder ikke anvendelse for stillinger som faste kuratorer, der er besat på tidspunktet for bekendtgørelsens ikrafttræden.",
      "valid_from": "2025-12-29",
      "valid_to": null
    }
  ],
  "definitions": []
}
