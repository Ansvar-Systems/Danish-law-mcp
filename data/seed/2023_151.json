{
  "id": "2023:151",
  "type": "statute",
  "title": "Bekendtgørelse om afgift af spiritus m.m.",
  "short_name": "BEK H#LOKDOK04",
  "status": "in_force",
  "issued_date": "2023-02-10",
  "url": "https://www.retsinformation.dk/eli/lta/2023/151/xml",
  "description": "Retsinformation source. DocumentId=AN015845; AccessionNumber=B20230015105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Lovens §§ 7, 8, 9 a, 18, 19, 20, 20 a, 20 b, 25, 26, 27, 28, 29, 30, 33 a, 33 b og 34 samt dette kapitel og kapitel 3-6 i denne bekendtgørelse gælder for ethanol (ethylalkohol) og anden spiritus, denatureret, uanset alkoholindholdet, og som er angivet under position 2207.20.00 i EU’s Kombinerede Nomenklatur (KN), selvom varerne ikke er afgiftspligtige her i landet. Stk. 2. Den, der er autoriseret eller skal autoriseres som oplagshaver af varer som følge af stk. 1, skal kun stille sikkerhed for betaling af afgift af varer efter § 11, stk. 1, hvis varerne er afgiftspligtige her i landet, eller hvis den autoriserede oplagshaver afsender eller modtager varerne til eller fra udlandet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En operatørtype dækker betegnelserne: 1) Autoriseret oplagshaver. 2) Registreret vareafsender. 3) Autoriseret afsender. 4) Autoriseret modtager. Stk. 2. Et punktafgiftsnummer kan kun være knyttet til én operatørtype. En operatørtype kan ikke ændres, uden at punktafgiftsnummeret samtidig ændres."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Skatteforvaltningen udsteder registreringsbevis for autorisation eller registrering efter § 2."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En virksomhed kan først autoriseres som oplagshaver her i landet, når Skatteforvaltningen har godkendt lokalerne, som virksomheden kan benytte til at fremstille, forarbejde, behandle, aftappe, oplægge, modtage, afsende eller udlevere varer, hvoraf der endnu ikke er betalt afgift. Virksomheden skal ved ansøgning om autorisation som oplagshaver vedlægge plantegning over virksomhedens lokaler og anlæg til at fremstille, forarbejde, behandle, aftappe, oplægge, modtage, afsende eller udlevere varer samt brandsynsgodkendelse og miljøgodkendelse af disse lokaler og anlæg, hvis godkendelseskrav for lokalerne og anlæggene følger af brandlovgivningen og miljølovgivningen. Stk. 2. Hvis der efter brand- og miljølovgivningen er krav om brandsyns- og miljøgodkendelse af virksomhedens lokaler og anlæg til at fremstille, forarbejde, behandle, aftappe, oplægge, modtage, afsende eller udlevere varer, kan Skatteforvaltningen først godkende lokalerne og anlæggene, når brandsyns- og miljøgodkendelserne foreligger. En autoriseret oplagshaver skal anmelde ændringer af lokaler og anlæg med dokumentation for eventuelle brandsyns- og miljøgodkendelser efter 1. pkt. til godkendelse hos Skatteforvaltningen, hvis de påtænkte ændringer angår lokaler og anlæg, som Skatteforvaltningen tidligere har godkendt. Stk. 3. En autoriseret oplagshaver skal som vilkår for Skatteforvaltningens godkendelse af virksomhedens lokaler overholde, 1) at lokalerne har en sådan størrelse og indretning, at virksomheden derfra er i stand til at udføre sine aktiviteter, og der kan holdes en rimelig orden, 2) at der i lokalerne kun opbevares afgiftspligtige varer, råvarer, redskaber, hjælpematerialer og emballage til at fremstille, forarbejde, behandle, aftappe, oplægge, modtage, afsende eller udlevere varerne samt brandsluknings- og sikkerhedsudstyr, 3) at der i lokalerne foretages en fysisk adskillelse mellem afgiftspligtige varer, hvoraf der er betalt afgift, og afgiftspligtige varer, som er oplagt under afgiftssuspensionsordningen, jf. dog stk. 4, 4) at lokalerne ikke benyttes til beboelse eller køkken, 5) at adgangen til lokalerne er uhindret og ikke sker gennem private beboelsesrum eller en anden virksomhed, jf. dog stk. 4, og 6) at der ikke er gennemgang fra lokalerne til andre virksomheder, jf. dog stk. 4. Stk. 4. To eller flere virksomheder, der hver for sig er autoriseret som oplagshaver efter spiritusafgiftsloven, kan benytte fælles lokaler til fysisk opbevaring af afgiftspligtige færdigvarer på vilkår af, at virksomhederne holder deres varer regnskabsmæssigt adskilt fra hinanden, idet den enkelte virksomhed til enhver tid skal kunne dokumentere sit forholdsmæssige ejerskab til varerne i kraft af virksomhedens system for lagerstyring. Hvis Skatteforvaltningen konstaterer manko ved opgørelsen af den afgiftspligtige mængde, kan Skatteforvaltningen fastsætte som yderligere vilkår, at virksomhedernes varer skal holdes fysisk adskilt fra hinanden, idet det skal være umiddelbart synligt, hvordan virksomhederne har opdelt lokalet mellem sig, og idet den enkelte virksomheds varer skal stå samlet og klart afgrænset fra den anden virksomheds eller flere andre virksomheders varer. Stk. 5. Skatteforvaltningen kan pålægge virksomhederne at benytte særskilte lokaler, hvis virksomhederne ikke overholder et eller flere af vilkårene efter stk. 4."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En virksomhed eller en institution skal være registreret for merværdiafgift efter momsloven for at blive registreret hos Skatteforvaltningen som midlertidigt registreret varemodtager og modtage varer fra udlandet, herunder varer fra andre EU-lande under afgiftssuspensionsordningen. Stk. 2. Registrering som midlertidigt registreret varemodtager efter stk. 1 og lovens § 7, stk. 4, gælder alene for en nærmere bestemt mængde varer, en enkelt leverandør og en nærmere bestemt periode. Skatteforvaltningen fastsætter omfanget af den nærmere bestemte mængde varer og længden af den nærmere bestemte periode. Skatteforvaltningen kan yderligere fastsætte, at udøvelse af aktivitet som midlertidigt registreret varemodtager alene skal gælde for en enkelt varetransport fra udlandet. Stk. 3. Skatteforvaltningen registrerer i et elektronisk register midlertidigt registrerede varemodtagere for så vidt angår modtagelse af varer fra andre EU-lande. Skatteforvaltningen udsteder ikke registreringsbevis til en midlertidigt registreret varemodtager."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En virksomhed, der lejlighedsvist modtager varer efter lovens § 8, stk. 1, nr. 1, skal lade sig registrere som midlertidigt autoriseret modtager hos Skatteforvaltningen. Stk. 2. Registrering som midlertidigt autoriseret modtager efter stk. 1 og lovens § 8, stk. 5, gælder alene for en nærmere bestemt mængde varer, en enkelt autoriseret afsender eller midlertidigt autoriseret afsender og en nærmere bestemt periode. Skatteforvaltningen fastsætter omfanget af den nærmere bestemte mængde varer og længden af den nærmere bestemte periode. Skatteforvaltningen kan yderligere fastsætte, at udøvelse af aktivitet som midlertidigt autoriseret modtager alene skal gælde for en enkelt varetransport fra et andet EU-land. Stk. 3. Skatteforvaltningen registrerer i et elektronisk register midlertidigt autoriserede modtagere for så vidt angår modtagelse af varer, der er overgået til forbrug i andre EU-lande og herefter transporteres her til landet som bestemmelsessted. Skatteforvaltningen udsteder ikke registreringsbevis til en midlertidigt autoriseret modtager."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. En virksomhed, der lejlighedsvist afsender varer, som efter lovens § 2 a er overgået til forbrug her i landet, til andre EU-lande, skal lade sig registrere som midlertidigt autoriseret afsender hos Skatteforvaltningen. Stk. 2. Registrering som midlertidigt autoriseret afsender efter stk. 1 og lovens § 8, stk. 7, gælder alene for en nærmere bestemt mængde varer, en enkelt autoriseret modtager eller midlertidigt autoriseret modtager og en nærmere bestemt periode. Skatteforvaltningen fastsætter omfanget af den nærmere bestemte mængde varer og længden af den nærmere bestemte periode. Skatteforvaltningen kan yderligere fastsætte, at udøvelse af aktivitet som midlertidigt autoriseret afsender alene skal gælde for en enkelt varetransport til et andet EU-land. Stk. 3. Skatteforvaltningen registrerer i et elektronisk register midlertidigt autoriserede afsendere for så vidt angår afsendelse af varer, som er overgået til forbrug her i landet til andre EU-lande. Skatteforvaltningen udsteder ikke registreringsbevis til en midlertidigt autoriseret afsender."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Ved udøvelse af aktivitet som registreret vareafsender her i landet skal 1) transport kun være af varer, der er importeret, 2) transport af varer kun ske efter varernes overgang til fri omsætning i EU’s toldområde, 3) transport af varer ske i umiddelbar tilknytning til proceduren for import, 4) transport af varer til virksomheder, der er autoriseret eller registreret i andre EU-lande, ske under afgiftssuspensionsordningen, jf. kapitel 2, 3, og 5, 5) der forud for en varetransport stilles sikkerhed for betaling af afgift af varer efter § 10, stk. 2, 6) de administrative procedurer, der er fastsat for varetransport til andre EU-lande, anvendes, 7) der til Skatteforvaltningen angives svind, der er sket undervejs i en varetransport, og som ikke er en følge af varens art, 8) der til Skatteforvaltningen angives varer, der under afgiftssuspensionsordningen bliver fuldstændig tilintetgjort eller går uigenkaldeligt tabt, helt eller delvis, som følge af hændelige omstændigheder eller force majeure eller efter tilladelse fra Skatteforvaltningen til at tilintetgøre varerne, og 9) der til Skatteforvaltningen angives delvise tab under en bevægelse under afgiftssuspensionsordningen, som skyldes varernes art, såfremt Kommissionen har vedtaget en delegeret retsakt herom, jf. artikel 6, stk. 10, i Rådets direktiv (EU) 2020/262 af 19. december 2019 om den generelle ordning for punktafgifter (omarbejdning). Stk. 2. Herudover må der ved udøvelsen af aktivitet om registreret vareafsender ikke oplægges varer, men varer kan omlades, f.eks. fra én transportform til en anden."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. En fiskal repræsentant efter lovens § 8, stk. 8 eller 9, skal være en person, der er bosiddende her i landet, eller en virksomhed, der har forretningssted her i landet."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. En virksomhed kan først autoriseres som autoriseret oplagshaver her i landet, når virksomheden har stillet sikkerhed for betaling af afgift af varer. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at en virksomhed, der er autoriseret eller anmeldes til autorisation som oplagshaver, skal stille sikkerhed med et større beløb end mindstebeløbet under hensyn til mængden eller arten af varer, som autorisationen giver virksomheden adgang til at håndtere. Uanset beløbsstørrelse skal sikkerheden stilles på de måder, der er anført i stk. 5. Stk. 2. En virksomhed kan først registreres som vareafsender her i landet, når virksomheden har stillet sikkerhed for betaling af afgift af varerne, som virksomheden transporterer til andre EU-lande under afgiftssuspensionsordningen. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at en virksomhed, der er registreret eller anmeldes til registrering som vareafsender, skal stille sikkerhed med et større beløb end mindstebeløbet under hensyn til mængden eller arten af varer, som registreringen giver virksomheden adgang til at transportere. Uanset beløbsstørrelse skal sikkerheden stilles på de måder, der er anført i stk. 5. Stk. 3. En virksomhed kan først autoriseres som autoriseret modtager her i landet, når virksomheden har stillet sikkerhed for betaling af afgift af varerne, som virksomheden modtager her i landet med henblik på levering til erhvervsmæssige formål. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at en virksomhed, der er autoriseret som modtager, skal stille sikkerhed med et større beløb end mindstebeløbet under hensyn til mængden eller arten af varer, som registreringen giver virksomheden adgang til at modtage. Uanset beløbsstørrelse skal sikkerheden stilles på de måder, der er anført i stk. 5. Stk. 4. Levering af varer ved fjernsalg her i landet efter lovens § 8, stk. 1, nr. 2, kan først ske, når der er stillet sikkerhed for betaling her i landet af afgift af varerne. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at sikkerheden skal stilles med et større beløb end mindstebeløbet under hensyn til mængden eller arten af varer, som en registrering for fjernsalg giver adgang til at levere her i landet. Uanset beløbsstørrelse skal sikkerheden stilles på de måder, der er anført i stk. 5. Stk. 5. Sikkerhed skal stilles i form af børsnoterede obligationer, garanti eller selvskyldnerkaution fra pengeinstitutter eller kautionsforsikringsselskaber, kontante indskud eller i form af anden betryggende sikkerhed efter Skatteforvaltningens retningslinjer. Stk. 6. Uanset formen for sikkerhedsstillelse skal sikkerheden være Skatteforvaltningen i hænde forud for 1) transport af varer under afgiftssuspensionsordningen til eller fra andre EU-lande, og 2) transport af varer fra andre EU-lande med henblik på levering til erhvervsmæssige formål eller ved fjernsalg her i landet."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Når der er stillet sikkerhed for den enkelte forsendelse, kan Skatteforvaltningen på baggrund af en konkret vurdering frigive virksomheders sikkerhedsstillelse helt eller delvist, hvis varerne er fuldstændig tilintetgjort eller gået uigenkaldeligt tabt, jf. lovens § 33 a, stk. 5, og dette tab er tilstrækkeligt dokumenteret. Som tilstrækkelig dokumentation anses blandt andet billeder eller videomateriale af de varer, der er fuldstændig tilintetgjort eller gået uigenkaldeligt tabt, eller logbøger, politirapporter m.v. med beskrivelse af hændelsesforløbet, som var skyld i den fuldstændige tilintetgørelse eller det uigenkaldelige tab."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. En autoriseret afsender kan på grundlag af modtagelsesrapporten anmode om godtgørelse efter lovens § 8, stk. 10."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Den, der efter lovens § 15, stk. 4, 1. pkt., ansøger Skatteforvaltningen om at få godtgjort den betalte afgift af varer, der er leveret til et andet EU-land, skal fremvise modtagelsesrapporten, der er udstedt efter EU’s regler herom. Stk. 2. Den, der efter lovens § 15, stk. 4, 1. pkt., ansøger Skatteforvaltningen om at få godtgjort den betalte afgift af varer, der er leveret til steder uden for EU, skal fremvise et print af en eksportrapport (udpassageattest) for varernes eksport til steder uden for EU. Skatteforvaltningen kan kræve yderligere dokumentation eller kan tillade alternativ dokumentation for, at varerne er eksporteret her fra landet til steder uden for EU."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. I denne bekendtgørelse forstås ved: 1) Afgiftssuspensionsordningen: Den særlige afgiftsordning, der inden for EU anvendes ved fremstilling, forarbejdning, oplægning eller transport af varer, og hvor betalingen af afgift af varerne er suspenderet. 2) EMCS: Forkortelse for Excise Movement and Control System - et elektronisk system for kontrol ved transport af varer under afgiftssuspensionsordningen til eller fra andre EU-lande. 3) Det elektroniske eksportsystem: Et elektronisk system til registrering, forespørgsel og analyse af oplysninger i forbindelse med procedurer for eksport af varer fra EU til steder uden for EU, som endvidere benyttes til udveksling af oplysninger mellem EU-landenes toldmyndigheder om eksport af varer til steder uden for EU. 4) E-ledsagedokument: Elektronisk ledsagedokument, der dannes og behandles i EMCS ved afsendelse af varer under afgiftssuspensionsordningen til andre EU-lande. 5) E-kvittering (modtagelsesrapport): Elektronisk kvittering, der dannes og behandles i EMCS som kvittering for modtagelse af varer under afgiftssuspensionsordningen eller under beskattede vareforsendelser (Duty Paid) fra andre EU-lande. 6) E-eksportrapport (udpassageattest): Dokumentation for, at varerne har forladt EU. 7) ARC: Forkortelse for Unique Administrative Reference Code eller unikt administrativt systemnummer, der tildeles e-ledsagedokument, og som herefter identificerer en varetransport i EMCS. 8) Skift destination (CoD: Change of Destination): Meddelelse om ændring af bestemmelsesland eller -sted for eller modtageren af varerne. 9) Local Reference Number: Afsenderens ordrenummer. 10) Eksportangivelsen: Information, der identificerer varerne under transporten til det sidste udgangstoldsted, inden varerne forlader EU. 11) SAAD: Forkortelse for Simplified Accompanying Administrative Document eller elektronisk forenklet administrativt dokument, der dannes og behandles i EMCS ved afsendelse af varer, der er overgået til forbrug til andre EU-lande. 12) SARC: Forkortelse for Unique Simplified Administrative Reference Code eller unikke forenklede administrative referencekode, der tildeles SAAD, og som herefter identificerer en varetransport af varer, der er overgået til forbrug, i EMCS."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Virksomhederne skal anvende denne bekendtgørelses kapitel 3 og 4 som administrative procedurer ved transport af varer under afgiftssuspensionsordningen til eller fra andre EU-lande efter lovens § 20 a, stk. 1."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Virksomhederne skal anvende denne bekendtgørelses kapitel 4 og 6 som administrative procedurer ved afsendelse og modtagelse af varer, der er overgået til forbrug, efter lovens § 20 b, stk. 1 og 2."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Virksomhederne skal anvende §§ 18-23 ved transport af varer under afgiftssuspensionsordningen til eller fra andre EU-lande. Stk. 2. Når virksomheder her i landet elektronisk afsender eller modtager dokumenter, rapporter og meddelelser via EMCS, skal det ske enten via onlineløsningen på skat.dk/TastSelvErhverv eller business-to-business webservices (B2B-løsningen) via elektronisk dataudveksling (EDI) med Skatteforvaltningen."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Transport af varer under afgiftssuspensionsordningen til et andet EU-land skal ske på grundlag af et e-ledsagedokument, jf. stk. 2 og 3. Stk. 2. En virksomhed her i landet, der afsender varer til et andet EU-land, skal udfylde et udkast til e-ledsagedokument, der skal sendes via EMCS. Afsenderen her i landet kan tidligst sende udkastet til e-ledsagedokument 7 dage før begyndelsen af en varetransport efter lovens § 20 a, stk. 4. Når EMCS tildeler ARC til et udkast til e-ledsagedokument, er e-ledsagedokumentet systemmæssigt accepteret. Stk. 3. Afsenderen skal udlevere ARC til den person, der foretager transporten af varerne, eller, hvis varerne ikke ledsages af en person, til transportøren eller fragtføreren. E-ledsagedokumentets ARC skal efter anmodning kunne oplyses til de kompetente myndigheder i EU-landene under hele transporten af varerne under afgiftssuspensionsordningen. Hvis de kompetente myndigheder i EU-landene finder det relevant, kan de dog anmode om at få en udskift af e-ledsagedokumentet eller ethvert andet handelsdokument."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Afsenderen her i landet kan annullere et e-ledsagedokument, så længe varetransporten ikke er begyndt efter lovens § 20 a, stk. 4, nr. 1 eller 2. Stk. 2. Afsenderen skal udfylde en annulleringsmeddelelse, som sendes via EMCS."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Afsenderen her i landet kan på et hvilket som helst tidspunkt efter validering af e-ledsagedokumentet i EMCS ændre bestemmelsesland eller -sted for varerne eller modtageren af varerne efter lovens § 20 a, stk. 1, nr. 1-3 5 eller 6. Stk. 2. Ved ændringer omfattet af stk. 1 skal afsenderen oprette beskedtypen »skift destination« via EMCS."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. En virksomhed, der modtager varer fra andre EU-lande på et bestemmelsessted her i landet efter lovens § 20 a, stk. 1, nr. 1, 2 eller 6, skal senest 5 hverdage efter varetransportens ophør efter lovens § 20 a, stk. 5, nr. 1, kvittere for varerne via EMCS."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Ved transport af varer under afgiftssuspensionsordningen her fra landet til et andet EU-land med henblik på eksport af varerne fra det andet EU-land til steder uden for EU, jf. lovens § 20 a, stk. 1, nr. 3 og 5, skal afsenderen efter denne bekendtgørelses § 18 udfylde, og printe m.v. et udkast til e-ledsagedokument, som skal følge varerne under transporten. Stk. 2. Hvis varerne ikke længere skal føres ud af EU’s toldområde, skal afsenderen annullerer e-ledsagedokumentet efter denne bekendtgørelses § 19 eller ændre bestemmelsesstedet for varerne efter § 20."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Hvis varer transporteres her til landet fra et andet EU-land med henblik på eksport her fra landet skal, skal klarereren oplyse ARC til Skatteforvaltningen. ARC skal henvise til de varer, der er anført på eksportangivelsen for varerne."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Virksomheder skal anvende §§ 25-27 ved transport af varer, som er overgået til forbrug her i landet og derefter transporteres til et andet EU-land med henblik på levering til erhvervsmæssige formål samt ved transport af varer, som er overgået til forbrug i et andet EU-land og herefter transporteres her til landet som bestemmelsesland med henblik på erhvervsmæssige formål. Stk. 2. Når virksomheder her i landet elektronisk afsender eller modtager dokumenter, rapporter og meddelelser via EMCS, skal det ske enten via onlineløsningen på skat.dk/TastSelvErhverv eller business-to-business webservices (B2B-løsningen) via elektronisk dataudveksling (EDI) med Skatteforvaltningen."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Transport af varer, som er overgået til forbrug her i landet og derefter transporteres til et andet EU-land med henblik på levering til erhvervsmæssige formål, eller anvendelse skal ske på grundlag af SAAD, jf. stk. 2 og 3. Hvis transporten af varerne sker mellem to steder her i landet via et andet EU-land, finder 1. pkt. tilsvarende anvendelse. Stk. 2. En autoriseret afsender her i landet, der afsender varer til et andet EU-land, skal udfylde udkast til SAAD, der sendes via EMCS. Den autoriserede afsender her i landet kan tidligst sende udkastet til SAAD 7 dage før begyndelsen af en varetransport efter lovens § 20 b, stk. 3. Når EMCS tildeler SARC til et udkast til SAAD, er dokumentet systemmæssigt accepteret. Stk. 3. Den autoriserede afsender skal udlevere SARC til den person, der ledsager varerne eller, hvis varerne ikke ledsages af en person, til transportøren eller fragtføreren. SAADs SARC skal efter anmodning kunne oplyses til de kompetente myndigheder i EU-landene under hele transporten af varerne."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Den autoriserede afsender her i landet kan på et hvilket som helst tidspunkt ændre bestemmelsesstedet til et andet bestemmelsessted i samme EU-land, som opereres af den samme autoriserede modtager, eller til afsendelsesstedet. Stk. 2. Ved ændringer omfattet af stk. 1 skal den autoriserede afsender oprette beskedtype »skift destination« via EMCS."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. En autoriseret modtager, der modtager varer fra andre EU-lande på et bestemmelsessted her i landet, skal senest 5 hverdage efter varetransportens ophør efter lovens § 20 b, stk. 4, sende en rapport om modtagelsen af varerne via EMCS. Hvis transporten af varerne sker mellem to steder her i landet via et andet EU-land, finder 1. pkt. tilsvarende anvendelse. Stk. 2. Modtagelsesrapporten skal anses for at være tilstrækkeligt bevis for, at den autoriserede modtager har opfyldt alle nødvendige formaliteter og, hvis det er relevant, og medmindre varerne er fritaget for betaling af punktafgift efter lovens § 15, har udført alle betalinger af punktafgift, som forfalder i bestemmelsesmedlemsstaten, eller en afgiftssuspensionsordning."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Når EMCS er ude af drift, som bestemt efter § 29, kan virksomheder ved transport af varer under afgiftssuspensionsordningen efter kapitel 3 anvende nødprocedurer efter §§ 30-38."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. EMCS anses for at være ude af drift, når der er nedbrud i 1) det fælles domæne for EMCS, der beror hos Europa-Kommissionen, eller 2) de nationale applikationer for EMCS, der beror hos de respektive EU-lande. Stk. 2. EMCS anses ikke for at være ude af drift, når der alene er afbrydelse eller nedbrud i 1) online-forbindelsen fra en virksomhed eller 2) en virksomheds eget it-system eller internetforbindelse."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Når det er oplyst, at EMCS er i drift igen, skal virksomheder, der har anvendt papirblanketter som led i nødprocedurer, straks taste oplysningerne fra samtlige anvendte papirblanketter og versioner ind i de elektroniske dokumenter i EMCS, der hver især svarer til de anvendte papirblanketter. Stk. 2. Virksomheder skal efter lovens § 20, stk. 5, opbevare fremsendte og modtagne papirblanketter, herunder kopier heraf, der har været anvendt ved nødprocedurer, i 5 år efter regnskabsårets udløb."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Når det er oplyst, at EMCS er ude af drift efter § 29, stk. 1, nr. 1 eller 2, skal afsenderen her i landet ved udstedelse af ledsagedokument udfylde et midlertidigt ledsagedokument i papirform efter blanketten fra skat.dk og underrette Skatteforvaltningen om afsendelsen inden transporten begynder efter lovens § 20 a, stk. 4. Stk. 2. Afsenderen skal printe et eksemplar af det midlertidige ledsagedokument, der skal følge med varetransporten, og skal opbevare en kopi af det midlertidige ledsagedokument til brug for senere tastning efter § 30, stk. 1, når EMCS er kommet i drift igen."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Når det er oplyst, at EMCS er ude af drift efter § 29, stk. 1, nr. 1 eller 2, gælder stk. 2-4 som nødprocedurer ved ændring af bestemmelsesland eller -sted for en varetransport efter § 20. Stk. 2. Hvis ændring af bestemmelsesland eller -sted skyldes en modtagers afvisning af hele eller dele af en forsendelse, skal afsenderen her i landet udfylde midlertidig beskedtype »skift destination« i papirform efter blanketten fra skat.dk og sende blanketten til den oprindeligt aftalte modtager, der efterfølgende skal sende print af blanketten med transporten af de omdirigerede varer. Herefter kan afsenderen efter § 31 udstede nyt midlertidigt ledsagedokument, der skal sendes til den nye modtager. Ved returnering af afviste varer, skal afsenderen være anført som modtager af varerne på blanketten eller, hvis EMCS igen er i drift, beskedtypen »skift destination«. Stk. 3. Hvis afsenderen meddeler varetransportøren om en ændring af varernes bestemmelsesland eller -sted før varernes ankomst hos den oprindeligt aftalte modtager, skal afsenderen sende midlertidigt ledsagedokument og midlertidig beskedtype »skift destination« direkte til den nye modtager. Stk. 4. Midlertidig beskedtype »skift destination« og midlertidigt ledsagedokument efter stk. 2 eller 3 skal indeholde samme »Local Reference Number«."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Hvis varer under anvendelse af nødprocedurer er ankommet hos en modtager her i landet, og modtageren ikke har modtaget et e-ledsagedokument fra afsenderen senest 14 dage efter modtagelsen af varerne, skal modtageren som led i nødprocedurer for modtagelse af varer udfylde en midlertidig kvittering i papirform efter blanketten fra skat.dk. Modtageren skal sende den midlertidige kvittering direkte til afsenderen. Stk. 2. Når det er oplyst, at EMCS er i drift igen, vil modtageren modtage et e-ledsagedokument fra afsenderen og skal på normal vis kvittere for transaktionen i EMCS."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Når det er oplyst, at EMCS er ude af drift efter § 29, stk. 1, nr. 1 eller 2, gælder stk. 2 og 3 som nødprocedurer ved transport af varer under afgiftssuspensionsordningen her fra landet til et andet EU-land med henblik på eksport af varerne fra det andet EU-land til steder uden for EU, jf. lovens § 20 a, stk. 1, nr. 3, eller til et udgangstoldsted, jf. § 20 a, stk. 1, nr. 5. Stk. 2. Afsenderen her i landet skal 1) udfylde, printe og opbevare en kopi af det midlertidige ledsagedokument efter § 31 og 2) udfylde og sende en e-eksportangivelse via det elektroniske eksportsystem. Stk. 3. Når det er oplyst, at EMCS er i drift igen, og afsenderen her i landet har anvendt nødproceduren for eksport efter stk. 2, skal afsenderen taste oplysningerne fra det konkret anvendte midlertidige ledsagedokument i et e-ledsagedokument efter § 30, stk. 1, således at den elektroniske procedure i EMCS kan afsluttes."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Hvis varer under anvendelse af nødprocedurer er ankommet hos en modtager her i landet med henblik på eksport efter lovens § 20 a, stk. 1, nr. 3 eller 5, skal modtageren sende en kopi af det midlertidige ledsagedokument til klarereren. Hvis eksporten sker her fra landet, forsyner klarereren Skatteforvaltningen med en kopi af det midlertidige ledsagedokument, hvis indhold svarer til de varer, der er angivet i eksportangivelsen, eller ARC for det midlertidige ledsagedokument."
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Når det ikke er EMCS, men det elektroniske eksportsystem, der er ude af drift efter EU’s regler for toldmyndighedernes it-systemer, gælder stk. 2 og 3 som nødprocedurer ved transport af varer under afgiftssuspensionsordningen her fra landet til et andet EU-land med henblik på eksport af varerne fra det andet EU-land til steder uden for EU, jf. lovens § 20 a, stk. 1, nr. 3 eller 5. Stk. 2. Afsenderen her i landet skal udfylde udkast til et e-ledsagedokument efter § 18 og skal anføre e-ledsagedokumentets ARC i den papirbaserede eksportangivelse. Stk. 3. Når det elektroniske eksportsystem er i drift igen efter EU’s regler for toldmyndighedernes it-systemer, skal afsenderen her i landet sørge for at få bekræftet via det elektroniske eksportsystem, at varerne er eksporteret. Når dette kan bekræftes, skal afsenderen eller dennes repræsentant henvende sig til Skatteforvaltningen for at få afsluttet den elektroniske procedure i EMCS."
    },
    {
      "provision_ref": "5:37",
      "chapter": "5",
      "section": "37",
      "content": "§ 37. Når varer importeres ind i EU’s toldområde med henblik på transport af varerne her til landet efter lovens § 20 a, stk. 4, nr. 2, og det er oplyst efter denne bekendtgørelses § 29, stk. 1, nr. 2, at den nationale applikation for EMCS i EU-landet for importen ikke er i drift, skal en registreret vareafsender, der handler på vegne af en modtagervirksomhed her i landet, benytte importlandets nødprocedurer for transport af varer inden for EU. Modtageren skal kvittere for modtagelsen af varerne efter denne bekendtgørelses § 21, når applikationen for EMCS i importlandet igen er i drift, og modtageren har modtaget et e-ledsagedokument fra den registrerede vareafsender."
    },
    {
      "provision_ref": "5:38",
      "chapter": "5",
      "section": "38",
      "content": "§ 38. Når varer importeres ind i det danske toldområde med henblik på transport af varerne til et andet EU-land efter lovens § 20 a, stk. 4, nr. 2, og det er oplyst efter denne bekendtgørelses § 29, stk. 1, nr. 2, at den nationale applikation for EMCS her i landet ikke er i drift, skal en registreret vareafsender, der handler på vegne af en virksomhed i modtagerlandet, benytte nødprocedurer for transport af varer inden for EU efter denne bekendtgørelses § 31. Modtageren skal kvittere for modtagelsen af varerne i EMCS, når applikationen for EMCS her i landet igen er i drift, og modtageren har modtaget et e-ledsagedokument fra den registrerede vareafsender."
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Når EMCS er ude af drift, som bestemt efter § 29, kan virksomheder, der transporterer varer, der er overgået til forbrug, efter kapitel 4 anvende nødprocedurer efter § 41-43."
    },
    {
      "provision_ref": "6:40",
      "chapter": "6",
      "section": "40",
      "content": "§ 40. Når det er oplyst, at EMCS er i drift igen, skal virksomheder, der har anvendt papirblanketter som led i nødprocedurer, straks taste oplysningerne fra samtlige anvendte papirblanketter og versioner ind i de elektroniske dokumenter i EMCS, der hver især svarer til de anvendte papirblanketter. Stk. 2. Virksomheder skal efter lovens § 20, stk. 5, opbevare fremsendte og modtagne papirblanketter, herunder kopier heraf, der har været anvendt ved nødprocedurer, i 5 år efter regnskabsårets udløb."
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Når det er oplyst, at EMCS er ude af drift efter § 29, stk. 1, nr. 1 eller 2, skal den autoriserede afsender her i landet ved udstedelse af det forenklede administrative dokument udfylde et midlertidigt forenklet administrativt dokument i papirform efter blanketten fra skat.dk og underrette Skatteforvaltningen om afsendelsen, inden transporten begynder efter lovens § 20 a, stk. 4. Stk. 2. Den autoriserede afsender skal printe et eksemplar af det midlertidige forenklede administrative dokument, der skal følge med varetransporten, og skal opbevare en kopi af det midlertidige forenklede administrative dokument til brug for senere tastning efter § 40, stk. 1, når EMCS er i drift igen."
    },
    {
      "provision_ref": "6:42",
      "chapter": "6",
      "section": "42",
      "content": "§ 42. Når det er oplyst, at EMCS er ude af drift efter § 29, stk. 1, nr. 1 eller 2, gælder stk. 2-4 som nødprocedurer ved ændring af bestemmelsessted for varetransporten efter § 26. Stk. 2. Hvis ændring af bestemmelsesstedet skyldes en modtagers afvisning af hele eller dele af en forsendelse, skal afsenderen her i landet udfylde midlertidig beskedtype »skift destination« i papirform efter blanketten fra skat.dk og sende blanketten til den oprindeligt aftalte modtager, der efterfølgende skal sende print af blanketten med transporten af de omdirigerede varer. Herefter kan afsenderen efter § 40 udstede nyt midlertidigt forenklet administrativt dokument, der skal sendes til den nye modtager. Ved returnering af afviste varer skal afsenderen være anført som modtager af varerne på blanketten eller, såfremt EMCS er i drift igen, beskedtypen »skift destination«. Stk. 3. Hvis afsenderen meddeler varetransportøren om en ændring af varernes bestemmelsessted før varernes ankomst hos den oprindeligt aftalte modtager, skal afsenderen sende midlertidigt forenklet administrativt dokument og midlertidig beskedtype »skift destination« direkte til den nye modtager. Stk. 4. Midlertidig beskedtype »skift destination« og midlertidigt forenklet administrativt dokument efter stk. 2 eller 3 skal indeholde samme »Local Reference Number«."
    },
    {
      "provision_ref": "6:43",
      "chapter": "6",
      "section": "43",
      "content": "§ 43. Hvis varer under anvendelse af nødprocedurer er ankommet hos en autoriseret modtager her i landet, og modtageren ikke har modtaget SAAD fra den autoriserede afsender senest 14 dage efter modtagelsen af varerne, skal modtageren som led i nødprocedurer for modtagelse af varer udfylde en midlertidig modtagelsesrapport i papirform efter blanketten fra skat.dk. Modtageren skal sende den midlertidige modtagelsesrapport direkte til afsenderen. Stk. 2. Når det er oplyst, at EMCS er i drift igen, vil modtageren modtage SAAD fra den autoriserede afsender og skal på normal vis sende en rapport om modtagelsen af varerne i EMCS."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Skatteforvaltningen kan til de kompetente myndigheder i andre EU-lande udlevere oplysninger om autorisations- eller registreringsnummer, navn og adresse m.v. for virksomheder, der er autoriseret eller registreret her i landet. Stk. 2. Hvis en uregelmæssighed ved transport af varer inden for EU oprindeligt er opstået eller konstateret her i landet efter lovens § 33 b, stk. 1 og 2, eller § 34, stk. 1 og 2, underretter Skatteforvaltningen de kompetente myndigheder i EU-landet, hvorfra varerne er afsendt. Stk. 3. Hvis det efterfølgende bliver dokumenteret, at en uregelmæssighed ved transport af varer inden for EU oprindeligt er opstået her i landet, eller hvor det bliver dokumenteret, at varetransporten er afsluttet efter lovens § 33 b, stk. 3 og 4, eller § 34, stk. 3, underretter Skatteforvaltningen de kompetente myndigheder i EU-landet, hvor afgift af varerne er blevet betalt. Stk. 4. Hvis Skatteforvaltningen ved en transport af varer under afgiftssuspensionsordningen fra et andet EU-land her til landet med henblik på eksport af varerne her fra landet til steder uden for EU, jf. lovens § 20 a, stk. 1, nr. 3 og 5, opdager, at der er uoverensstemmelser mellem e-ledsagedokumentet og eksportangivelsen, underretter Skatteforvaltningen de kompetente myndigheder i EU-landet, hvorfra varerne er afsendt."
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Medmindre højere straf er forskyldt efter lovens § 31 straffes med bøde den, der forsætligt eller groft uagtsomt 1) afgiver urigtige eller vildledende oplysninger eller fortier oplysninger til brug for afgiftskontrollen, 2) overtræder § 1, stk. 1, § 4, stk. 2, 2. pkt., § 5, stk. 1, eller stk. 2, 1. pkt., § 6, stk. 1, eller stk. 2, 1. pkt., § 7, stk. 1, eller stk. 2, 1. pkt., § 8, § 9, § 10, § 15, § 16, § 17, § 18, § 19, § 20, § 21, § 22, § 23, § 24, § 25, § 26, § 27, § 30, § 31, § 32, stk. 2, 3 eller 4, § 33, § 34, stk. 2 eller 3, § 35, § 36, stk. 2 eller 3, § 37, 2. pkt., § 38, 1. pkt., § 40, § 41, § 42, stk. 2, 3 eller 4, eller § 43 eller 3) tilsidesætter vilkår, der er fastsat efter § 4, stk. 3 eller 4, eller § 5, stk. 2, 2. eller 3. pkt., § 6, stk. 2, 2. eller 3. pkt., eller § 7, stk. 2, 2. eller 3. pkt. Stk. 2. Opkrævningslovens §§ 18 og 19 gælder også for overtrædelser af bekendtgørelsen. Stk. 3. Der kan pålægges selskaber m.v. (juridiske personer) strafansvar efter straffelovens 5. kapitel."
    },
    {
      "provision_ref": "9:46",
      "chapter": "9",
      "section": "46",
      "content": "§ 46. Bekendtgørelsen træder i kraft den 13. februar 2023. Stk. 2. Bekendtgørelse nr. 184 af 26. februar 2013 om afgift af spiritus m.m. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Lovens §§ 7, 8, 9 a, 18, 19, 20, 20 a, 20 b, 25, 26, 27, 28, 29, 30, 33 a, 33 b og 34 samt dette kapitel og kapitel 3-6 i denne bekendtgørelse gælder for ethanol (ethylalkohol) og anden spiritus, denatureret, uanset alkoholindholdet, og som er angivet under position 2207.20.00 i EU’s Kombinerede Nomenklatur (KN), selvom varerne ikke er afgiftspligtige her i landet. Stk. 2. Den, der er autoriseret eller skal autoriseres som oplagshaver af varer som følge af stk. 1, skal kun stille sikkerhed for betaling af afgift af varer efter § 11, stk. 1, hvis varerne er afgiftspligtige her i landet, eller hvis den autoriserede oplagshaver afsender eller modtager varerne til eller fra udlandet.",
      "valid_from": "2023-02-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En operatørtype dækker betegnelserne: 1) Autoriseret oplagshaver. 2) Registreret vareafsender. 3) Autoriseret afsender. 4) Autoriseret modtager. Stk. 2. Et punktafgiftsnummer kan kun være knyttet til én operatørtype. En operatørtype kan ikke ændres, uden at punktafgiftsnummeret samtidig ændres.",
      "valid_from": "2023-02-10",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Skatteforvaltningen udsteder registreringsbevis for autorisation eller registrering efter § 2.",
      "valid_from": "2023-02-10",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En virksomhed kan først autoriseres som oplagshaver her i landet, når Skatteforvaltningen har godkendt lokalerne, som virksomheden kan benytte til at fremstille, forarbejde, behandle, aftappe, oplægge, modtage, afsende eller udlevere varer, hvoraf der endnu ikke er betalt afgift. Virksomheden skal ved ansøgning om autorisation som oplagshaver vedlægge plantegning over virksomhedens lokaler og anlæg til at fremstille, forarbejde, behandle, aftappe, oplægge, modtage, afsende eller udlevere varer samt brandsynsgodkendelse og miljøgodkendelse af disse lokaler og anlæg, hvis godkendelseskrav for lokalerne og anlæggene følger af brandlovgivningen og miljølovgivningen. Stk. 2. Hvis der efter brand- og miljølovgivningen er krav om brandsyns- og miljøgodkendelse af virksomhedens lokaler og anlæg til at fremstille, forarbejde, behandle, aftappe, oplægge, modtage, afsende eller udlevere varer, kan Skatteforvaltningen først godkende lokalerne og anlæggene, når brandsyns- og miljøgodkendelserne foreligger. En autoriseret oplagshaver skal anmelde ændringer af lokaler og anlæg med dokumentation for eventuelle brandsyns- og miljøgodkendelser efter 1. pkt. til godkendelse hos Skatteforvaltningen, hvis de påtænkte ændringer angår lokaler og anlæg, som Skatteforvaltningen tidligere har godkendt. Stk. 3. En autoriseret oplagshaver skal som vilkår for Skatteforvaltningens godkendelse af virksomhedens lokaler overholde, 1) at lokalerne har en sådan størrelse og indretning, at virksomheden derfra er i stand til at udføre sine aktiviteter, og der kan holdes en rimelig orden, 2) at der i lokalerne kun opbevares afgiftspligtige varer, råvarer, redskaber, hjælpematerialer og emballage til at fremstille, forarbejde, behandle, aftappe, oplægge, modtage, afsende eller udlevere varerne samt brandsluknings- og sikkerhedsudstyr, 3) at der i lokalerne foretages en fysisk adskillelse mellem afgiftspligtige varer, hvoraf der er betalt afgift, og afgiftspligtige varer, som er oplagt under afgiftssuspensionsordningen, jf. dog stk. 4, 4) at lokalerne ikke benyttes til beboelse eller køkken, 5) at adgangen til lokalerne er uhindret og ikke sker gennem private beboelsesrum eller en anden virksomhed, jf. dog stk. 4, og 6) at der ikke er gennemgang fra lokalerne til andre virksomheder, jf. dog stk. 4. Stk. 4. To eller flere virksomheder, der hver for sig er autoriseret som oplagshaver efter spiritusafgiftsloven, kan benytte fælles lokaler til fysisk opbevaring af afgiftspligtige færdigvarer på vilkår af, at virksomhederne holder deres varer regnskabsmæssigt adskilt fra hinanden, idet den enkelte virksomhed til enhver tid skal kunne dokumentere sit forholdsmæssige ejerskab til varerne i kraft af virksomhedens system for lagerstyring. Hvis Skatteforvaltningen konstaterer manko ved opgørelsen af den afgiftspligtige mængde, kan Skatteforvaltningen fastsætte som yderligere vilkår, at virksomhedernes varer skal holdes fysisk adskilt fra hinanden, idet det skal være umiddelbart synligt, hvordan virksomhederne har opdelt lokalet mellem sig, og idet den enkelte virksomheds varer skal stå samlet og klart afgrænset fra den anden virksomheds eller flere andre virksomheders varer. Stk. 5. Skatteforvaltningen kan pålægge virksomhederne at benytte særskilte lokaler, hvis virksomhederne ikke overholder et eller flere af vilkårene efter stk. 4.",
      "valid_from": "2023-02-10",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En virksomhed eller en institution skal være registreret for merværdiafgift efter momsloven for at blive registreret hos Skatteforvaltningen som midlertidigt registreret varemodtager og modtage varer fra udlandet, herunder varer fra andre EU-lande under afgiftssuspensionsordningen. Stk. 2. Registrering som midlertidigt registreret varemodtager efter stk. 1 og lovens § 7, stk. 4, gælder alene for en nærmere bestemt mængde varer, en enkelt leverandør og en nærmere bestemt periode. Skatteforvaltningen fastsætter omfanget af den nærmere bestemte mængde varer og længden af den nærmere bestemte periode. Skatteforvaltningen kan yderligere fastsætte, at udøvelse af aktivitet som midlertidigt registreret varemodtager alene skal gælde for en enkelt varetransport fra udlandet. Stk. 3. Skatteforvaltningen registrerer i et elektronisk register midlertidigt registrerede varemodtagere for så vidt angår modtagelse af varer fra andre EU-lande. Skatteforvaltningen udsteder ikke registreringsbevis til en midlertidigt registreret varemodtager.",
      "valid_from": "2023-02-10",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En virksomhed, der lejlighedsvist modtager varer efter lovens § 8, stk. 1, nr. 1, skal lade sig registrere som midlertidigt autoriseret modtager hos Skatteforvaltningen. Stk. 2. Registrering som midlertidigt autoriseret modtager efter stk. 1 og lovens § 8, stk. 5, gælder alene for en nærmere bestemt mængde varer, en enkelt autoriseret afsender eller midlertidigt autoriseret afsender og en nærmere bestemt periode. Skatteforvaltningen fastsætter omfanget af den nærmere bestemte mængde varer og længden af den nærmere bestemte periode. Skatteforvaltningen kan yderligere fastsætte, at udøvelse af aktivitet som midlertidigt autoriseret modtager alene skal gælde for en enkelt varetransport fra et andet EU-land. Stk. 3. Skatteforvaltningen registrerer i et elektronisk register midlertidigt autoriserede modtagere for så vidt angår modtagelse af varer, der er overgået til forbrug i andre EU-lande og herefter transporteres her til landet som bestemmelsessted. Skatteforvaltningen udsteder ikke registreringsbevis til en midlertidigt autoriseret modtager.",
      "valid_from": "2023-02-10",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. En virksomhed, der lejlighedsvist afsender varer, som efter lovens § 2 a er overgået til forbrug her i landet, til andre EU-lande, skal lade sig registrere som midlertidigt autoriseret afsender hos Skatteforvaltningen. Stk. 2. Registrering som midlertidigt autoriseret afsender efter stk. 1 og lovens § 8, stk. 7, gælder alene for en nærmere bestemt mængde varer, en enkelt autoriseret modtager eller midlertidigt autoriseret modtager og en nærmere bestemt periode. Skatteforvaltningen fastsætter omfanget af den nærmere bestemte mængde varer og længden af den nærmere bestemte periode. Skatteforvaltningen kan yderligere fastsætte, at udøvelse af aktivitet som midlertidigt autoriseret afsender alene skal gælde for en enkelt varetransport til et andet EU-land. Stk. 3. Skatteforvaltningen registrerer i et elektronisk register midlertidigt autoriserede afsendere for så vidt angår afsendelse af varer, som er overgået til forbrug her i landet til andre EU-lande. Skatteforvaltningen udsteder ikke registreringsbevis til en midlertidigt autoriseret afsender.",
      "valid_from": "2023-02-10",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Ved udøvelse af aktivitet som registreret vareafsender her i landet skal 1) transport kun være af varer, der er importeret, 2) transport af varer kun ske efter varernes overgang til fri omsætning i EU’s toldområde, 3) transport af varer ske i umiddelbar tilknytning til proceduren for import, 4) transport af varer til virksomheder, der er autoriseret eller registreret i andre EU-lande, ske under afgiftssuspensionsordningen, jf. kapitel 2, 3, og 5, 5) der forud for en varetransport stilles sikkerhed for betaling af afgift af varer efter § 10, stk. 2, 6) de administrative procedurer, der er fastsat for varetransport til andre EU-lande, anvendes, 7) der til Skatteforvaltningen angives svind, der er sket undervejs i en varetransport, og som ikke er en følge af varens art, 8) der til Skatteforvaltningen angives varer, der under afgiftssuspensionsordningen bliver fuldstændig tilintetgjort eller går uigenkaldeligt tabt, helt eller delvis, som følge af hændelige omstændigheder eller force majeure eller efter tilladelse fra Skatteforvaltningen til at tilintetgøre varerne, og 9) der til Skatteforvaltningen angives delvise tab under en bevægelse under afgiftssuspensionsordningen, som skyldes varernes art, såfremt Kommissionen har vedtaget en delegeret retsakt herom, jf. artikel 6, stk. 10, i Rådets direktiv (EU) 2020/262 af 19. december 2019 om den generelle ordning for punktafgifter (omarbejdning). Stk. 2. Herudover må der ved udøvelsen af aktivitet om registreret vareafsender ikke oplægges varer, men varer kan omlades, f.eks. fra én transportform til en anden.",
      "valid_from": "2023-02-10",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. En fiskal repræsentant efter lovens § 8, stk. 8 eller 9, skal være en person, der er bosiddende her i landet, eller en virksomhed, der har forretningssted her i landet.",
      "valid_from": "2023-02-10",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. En virksomhed kan først autoriseres som autoriseret oplagshaver her i landet, når virksomheden har stillet sikkerhed for betaling af afgift af varer. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at en virksomhed, der er autoriseret eller anmeldes til autorisation som oplagshaver, skal stille sikkerhed med et større beløb end mindstebeløbet under hensyn til mængden eller arten af varer, som autorisationen giver virksomheden adgang til at håndtere. Uanset beløbsstørrelse skal sikkerheden stilles på de måder, der er anført i stk. 5. Stk. 2. En virksomhed kan først registreres som vareafsender her i landet, når virksomheden har stillet sikkerhed for betaling af afgift af varerne, som virksomheden transporterer til andre EU-lande under afgiftssuspensionsordningen. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at en virksomhed, der er registreret eller anmeldes til registrering som vareafsender, skal stille sikkerhed med et større beløb end mindstebeløbet under hensyn til mængden eller arten af varer, som registreringen giver virksomheden adgang til at transportere. Uanset beløbsstørrelse skal sikkerheden stilles på de måder, der er anført i stk. 5. Stk. 3. En virksomhed kan først autoriseres som autoriseret modtager her i landet, når virksomheden har stillet sikkerhed for betaling af afgift af varerne, som virksomheden modtager her i landet med henblik på levering til erhvervsmæssige formål. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at en virksomhed, der er autoriseret som modtager, skal stille sikkerhed med et større beløb end mindstebeløbet under hensyn til mængden eller arten af varer, som registreringen giver virksomheden adgang til at modtage. Uanset beløbsstørrelse skal sikkerheden stilles på de måder, der er anført i stk. 5. Stk. 4. Levering af varer ved fjernsalg her i landet efter lovens § 8, stk. 1, nr. 2, kan først ske, når der er stillet sikkerhed for betaling her i landet af afgift af varerne. Mindstebeløbet for sikkerhedsstillelse udgør 30.000 kr. Efter en vurdering af risiko for afgiftstab kan Skatteforvaltningen fastsætte, at sikkerheden skal stilles med et større beløb end mindstebeløbet under hensyn til mængden eller arten af varer, som en registrering for fjernsalg giver adgang til at levere her i landet. Uanset beløbsstørrelse skal sikkerheden stilles på de måder, der er anført i stk. 5. Stk. 5. Sikkerhed skal stilles i form af børsnoterede obligationer, garanti eller selvskyldnerkaution fra pengeinstitutter eller kautionsforsikringsselskaber, kontante indskud eller i form af anden betryggende sikkerhed efter Skatteforvaltningens retningslinjer. Stk. 6. Uanset formen for sikkerhedsstillelse skal sikkerheden være Skatteforvaltningen i hænde forud for 1) transport af varer under afgiftssuspensionsordningen til eller fra andre EU-lande, og 2) transport af varer fra andre EU-lande med henblik på levering til erhvervsmæssige formål eller ved fjernsalg her i landet.",
      "valid_from": "2023-02-10",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Når der er stillet sikkerhed for den enkelte forsendelse, kan Skatteforvaltningen på baggrund af en konkret vurdering frigive virksomheders sikkerhedsstillelse helt eller delvist, hvis varerne er fuldstændig tilintetgjort eller gået uigenkaldeligt tabt, jf. lovens § 33 a, stk. 5, og dette tab er tilstrækkeligt dokumenteret. Som tilstrækkelig dokumentation anses blandt andet billeder eller videomateriale af de varer, der er fuldstændig tilintetgjort eller gået uigenkaldeligt tabt, eller logbøger, politirapporter m.v. med beskrivelse af hændelsesforløbet, som var skyld i den fuldstændige tilintetgørelse eller det uigenkaldelige tab.",
      "valid_from": "2023-02-10",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. En autoriseret afsender kan på grundlag af modtagelsesrapporten anmode om godtgørelse efter lovens § 8, stk. 10.",
      "valid_from": "2023-02-10",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Den, der efter lovens § 15, stk. 4, 1. pkt., ansøger Skatteforvaltningen om at få godtgjort den betalte afgift af varer, der er leveret til et andet EU-land, skal fremvise modtagelsesrapporten, der er udstedt efter EU’s regler herom. Stk. 2. Den, der efter lovens § 15, stk. 4, 1. pkt., ansøger Skatteforvaltningen om at få godtgjort den betalte afgift af varer, der er leveret til steder uden for EU, skal fremvise et print af en eksportrapport (udpassageattest) for varernes eksport til steder uden for EU. Skatteforvaltningen kan kræve yderligere dokumentation eller kan tillade alternativ dokumentation for, at varerne er eksporteret her fra landet til steder uden for EU.",
      "valid_from": "2023-02-10",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. I denne bekendtgørelse forstås ved: 1) Afgiftssuspensionsordningen: Den særlige afgiftsordning, der inden for EU anvendes ved fremstilling, forarbejdning, oplægning eller transport af varer, og hvor betalingen af afgift af varerne er suspenderet. 2) EMCS: Forkortelse for Excise Movement and Control System - et elektronisk system for kontrol ved transport af varer under afgiftssuspensionsordningen til eller fra andre EU-lande. 3) Det elektroniske eksportsystem: Et elektronisk system til registrering, forespørgsel og analyse af oplysninger i forbindelse med procedurer for eksport af varer fra EU til steder uden for EU, som endvidere benyttes til udveksling af oplysninger mellem EU-landenes toldmyndigheder om eksport af varer til steder uden for EU. 4) E-ledsagedokument: Elektronisk ledsagedokument, der dannes og behandles i EMCS ved afsendelse af varer under afgiftssuspensionsordningen til andre EU-lande. 5) E-kvittering (modtagelsesrapport): Elektronisk kvittering, der dannes og behandles i EMCS som kvittering for modtagelse af varer under afgiftssuspensionsordningen eller under beskattede vareforsendelser (Duty Paid) fra andre EU-lande. 6) E-eksportrapport (udpassageattest): Dokumentation for, at varerne har forladt EU. 7) ARC: Forkortelse for Unique Administrative Reference Code eller unikt administrativt systemnummer, der tildeles e-ledsagedokument, og som herefter identificerer en varetransport i EMCS. 8) Skift destination (CoD: Change of Destination): Meddelelse om ændring af bestemmelsesland eller -sted for eller modtageren af varerne. 9) Local Reference Number: Afsenderens ordrenummer. 10) Eksportangivelsen: Information, der identificerer varerne under transporten til det sidste udgangstoldsted, inden varerne forlader EU. 11) SAAD: Forkortelse for Simplified Accompanying Administrative Document eller elektronisk forenklet administrativt dokument, der dannes og behandles i EMCS ved afsendelse af varer, der er overgået til forbrug til andre EU-lande. 12) SARC: Forkortelse for Unique Simplified Administrative Reference Code eller unikke forenklede administrative referencekode, der tildeles SAAD, og som herefter identificerer en varetransport af varer, der er overgået til forbrug, i EMCS.",
      "valid_from": "2023-02-10",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Virksomhederne skal anvende denne bekendtgørelses kapitel 3 og 4 som administrative procedurer ved transport af varer under afgiftssuspensionsordningen til eller fra andre EU-lande efter lovens § 20 a, stk. 1.",
      "valid_from": "2023-02-10",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Virksomhederne skal anvende denne bekendtgørelses kapitel 4 og 6 som administrative procedurer ved afsendelse og modtagelse af varer, der er overgået til forbrug, efter lovens § 20 b, stk. 1 og 2.",
      "valid_from": "2023-02-10",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Virksomhederne skal anvende §§ 18-23 ved transport af varer under afgiftssuspensionsordningen til eller fra andre EU-lande. Stk. 2. Når virksomheder her i landet elektronisk afsender eller modtager dokumenter, rapporter og meddelelser via EMCS, skal det ske enten via onlineløsningen på skat.dk/TastSelvErhverv eller business-to-business webservices (B2B-løsningen) via elektronisk dataudveksling (EDI) med Skatteforvaltningen.",
      "valid_from": "2023-02-10",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Transport af varer under afgiftssuspensionsordningen til et andet EU-land skal ske på grundlag af et e-ledsagedokument, jf. stk. 2 og 3. Stk. 2. En virksomhed her i landet, der afsender varer til et andet EU-land, skal udfylde et udkast til e-ledsagedokument, der skal sendes via EMCS. Afsenderen her i landet kan tidligst sende udkastet til e-ledsagedokument 7 dage før begyndelsen af en varetransport efter lovens § 20 a, stk. 4. Når EMCS tildeler ARC til et udkast til e-ledsagedokument, er e-ledsagedokumentet systemmæssigt accepteret. Stk. 3. Afsenderen skal udlevere ARC til den person, der foretager transporten af varerne, eller, hvis varerne ikke ledsages af en person, til transportøren eller fragtføreren. E-ledsagedokumentets ARC skal efter anmodning kunne oplyses til de kompetente myndigheder i EU-landene under hele transporten af varerne under afgiftssuspensionsordningen. Hvis de kompetente myndigheder i EU-landene finder det relevant, kan de dog anmode om at få en udskift af e-ledsagedokumentet eller ethvert andet handelsdokument.",
      "valid_from": "2023-02-10",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Afsenderen her i landet kan annullere et e-ledsagedokument, så længe varetransporten ikke er begyndt efter lovens § 20 a, stk. 4, nr. 1 eller 2. Stk. 2. Afsenderen skal udfylde en annulleringsmeddelelse, som sendes via EMCS.",
      "valid_from": "2023-02-10",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Afsenderen her i landet kan på et hvilket som helst tidspunkt efter validering af e-ledsagedokumentet i EMCS ændre bestemmelsesland eller -sted for varerne eller modtageren af varerne efter lovens § 20 a, stk. 1, nr. 1-3 5 eller 6. Stk. 2. Ved ændringer omfattet af stk. 1 skal afsenderen oprette beskedtypen »skift destination« via EMCS.",
      "valid_from": "2023-02-10",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. En virksomhed, der modtager varer fra andre EU-lande på et bestemmelsessted her i landet efter lovens § 20 a, stk. 1, nr. 1, 2 eller 6, skal senest 5 hverdage efter varetransportens ophør efter lovens § 20 a, stk. 5, nr. 1, kvittere for varerne via EMCS.",
      "valid_from": "2023-02-10",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Ved transport af varer under afgiftssuspensionsordningen her fra landet til et andet EU-land med henblik på eksport af varerne fra det andet EU-land til steder uden for EU, jf. lovens § 20 a, stk. 1, nr. 3 og 5, skal afsenderen efter denne bekendtgørelses § 18 udfylde, og printe m.v. et udkast til e-ledsagedokument, som skal følge varerne under transporten. Stk. 2. Hvis varerne ikke længere skal føres ud af EU’s toldområde, skal afsenderen annullerer e-ledsagedokumentet efter denne bekendtgørelses § 19 eller ændre bestemmelsesstedet for varerne efter § 20.",
      "valid_from": "2023-02-10",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Hvis varer transporteres her til landet fra et andet EU-land med henblik på eksport her fra landet skal, skal klarereren oplyse ARC til Skatteforvaltningen. ARC skal henvise til de varer, der er anført på eksportangivelsen for varerne.",
      "valid_from": "2023-02-10",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Virksomheder skal anvende §§ 25-27 ved transport af varer, som er overgået til forbrug her i landet og derefter transporteres til et andet EU-land med henblik på levering til erhvervsmæssige formål samt ved transport af varer, som er overgået til forbrug i et andet EU-land og herefter transporteres her til landet som bestemmelsesland med henblik på erhvervsmæssige formål. Stk. 2. Når virksomheder her i landet elektronisk afsender eller modtager dokumenter, rapporter og meddelelser via EMCS, skal det ske enten via onlineløsningen på skat.dk/TastSelvErhverv eller business-to-business webservices (B2B-løsningen) via elektronisk dataudveksling (EDI) med Skatteforvaltningen.",
      "valid_from": "2023-02-10",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Transport af varer, som er overgået til forbrug her i landet og derefter transporteres til et andet EU-land med henblik på levering til erhvervsmæssige formål, eller anvendelse skal ske på grundlag af SAAD, jf. stk. 2 og 3. Hvis transporten af varerne sker mellem to steder her i landet via et andet EU-land, finder 1. pkt. tilsvarende anvendelse. Stk. 2. En autoriseret afsender her i landet, der afsender varer til et andet EU-land, skal udfylde udkast til SAAD, der sendes via EMCS. Den autoriserede afsender her i landet kan tidligst sende udkastet til SAAD 7 dage før begyndelsen af en varetransport efter lovens § 20 b, stk. 3. Når EMCS tildeler SARC til et udkast til SAAD, er dokumentet systemmæssigt accepteret. Stk. 3. Den autoriserede afsender skal udlevere SARC til den person, der ledsager varerne eller, hvis varerne ikke ledsages af en person, til transportøren eller fragtføreren. SAADs SARC skal efter anmodning kunne oplyses til de kompetente myndigheder i EU-landene under hele transporten af varerne.",
      "valid_from": "2023-02-10",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Den autoriserede afsender her i landet kan på et hvilket som helst tidspunkt ændre bestemmelsesstedet til et andet bestemmelsessted i samme EU-land, som opereres af den samme autoriserede modtager, eller til afsendelsesstedet. Stk. 2. Ved ændringer omfattet af stk. 1 skal den autoriserede afsender oprette beskedtype »skift destination« via EMCS.",
      "valid_from": "2023-02-10",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. En autoriseret modtager, der modtager varer fra andre EU-lande på et bestemmelsessted her i landet, skal senest 5 hverdage efter varetransportens ophør efter lovens § 20 b, stk. 4, sende en rapport om modtagelsen af varerne via EMCS. Hvis transporten af varerne sker mellem to steder her i landet via et andet EU-land, finder 1. pkt. tilsvarende anvendelse. Stk. 2. Modtagelsesrapporten skal anses for at være tilstrækkeligt bevis for, at den autoriserede modtager har opfyldt alle nødvendige formaliteter og, hvis det er relevant, og medmindre varerne er fritaget for betaling af punktafgift efter lovens § 15, har udført alle betalinger af punktafgift, som forfalder i bestemmelsesmedlemsstaten, eller en afgiftssuspensionsordning.",
      "valid_from": "2023-02-10",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Når EMCS er ude af drift, som bestemt efter § 29, kan virksomheder ved transport af varer under afgiftssuspensionsordningen efter kapitel 3 anvende nødprocedurer efter §§ 30-38.",
      "valid_from": "2023-02-10",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. EMCS anses for at være ude af drift, når der er nedbrud i 1) det fælles domæne for EMCS, der beror hos Europa-Kommissionen, eller 2) de nationale applikationer for EMCS, der beror hos de respektive EU-lande. Stk. 2. EMCS anses ikke for at være ude af drift, når der alene er afbrydelse eller nedbrud i 1) online-forbindelsen fra en virksomhed eller 2) en virksomheds eget it-system eller internetforbindelse.",
      "valid_from": "2023-02-10",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Når det er oplyst, at EMCS er i drift igen, skal virksomheder, der har anvendt papirblanketter som led i nødprocedurer, straks taste oplysningerne fra samtlige anvendte papirblanketter og versioner ind i de elektroniske dokumenter i EMCS, der hver især svarer til de anvendte papirblanketter. Stk. 2. Virksomheder skal efter lovens § 20, stk. 5, opbevare fremsendte og modtagne papirblanketter, herunder kopier heraf, der har været anvendt ved nødprocedurer, i 5 år efter regnskabsårets udløb.",
      "valid_from": "2023-02-10",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Når det er oplyst, at EMCS er ude af drift efter § 29, stk. 1, nr. 1 eller 2, skal afsenderen her i landet ved udstedelse af ledsagedokument udfylde et midlertidigt ledsagedokument i papirform efter blanketten fra skat.dk og underrette Skatteforvaltningen om afsendelsen inden transporten begynder efter lovens § 20 a, stk. 4. Stk. 2. Afsenderen skal printe et eksemplar af det midlertidige ledsagedokument, der skal følge med varetransporten, og skal opbevare en kopi af det midlertidige ledsagedokument til brug for senere tastning efter § 30, stk. 1, når EMCS er kommet i drift igen.",
      "valid_from": "2023-02-10",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Når det er oplyst, at EMCS er ude af drift efter § 29, stk. 1, nr. 1 eller 2, gælder stk. 2-4 som nødprocedurer ved ændring af bestemmelsesland eller -sted for en varetransport efter § 20. Stk. 2. Hvis ændring af bestemmelsesland eller -sted skyldes en modtagers afvisning af hele eller dele af en forsendelse, skal afsenderen her i landet udfylde midlertidig beskedtype »skift destination« i papirform efter blanketten fra skat.dk og sende blanketten til den oprindeligt aftalte modtager, der efterfølgende skal sende print af blanketten med transporten af de omdirigerede varer. Herefter kan afsenderen efter § 31 udstede nyt midlertidigt ledsagedokument, der skal sendes til den nye modtager. Ved returnering af afviste varer, skal afsenderen være anført som modtager af varerne på blanketten eller, hvis EMCS igen er i drift, beskedtypen »skift destination«. Stk. 3. Hvis afsenderen meddeler varetransportøren om en ændring af varernes bestemmelsesland eller -sted før varernes ankomst hos den oprindeligt aftalte modtager, skal afsenderen sende midlertidigt ledsagedokument og midlertidig beskedtype »skift destination« direkte til den nye modtager. Stk. 4. Midlertidig beskedtype »skift destination« og midlertidigt ledsagedokument efter stk. 2 eller 3 skal indeholde samme »Local Reference Number«.",
      "valid_from": "2023-02-10",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Hvis varer under anvendelse af nødprocedurer er ankommet hos en modtager her i landet, og modtageren ikke har modtaget et e-ledsagedokument fra afsenderen senest 14 dage efter modtagelsen af varerne, skal modtageren som led i nødprocedurer for modtagelse af varer udfylde en midlertidig kvittering i papirform efter blanketten fra skat.dk. Modtageren skal sende den midlertidige kvittering direkte til afsenderen. Stk. 2. Når det er oplyst, at EMCS er i drift igen, vil modtageren modtage et e-ledsagedokument fra afsenderen og skal på normal vis kvittere for transaktionen i EMCS.",
      "valid_from": "2023-02-10",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Når det er oplyst, at EMCS er ude af drift efter § 29, stk. 1, nr. 1 eller 2, gælder stk. 2 og 3 som nødprocedurer ved transport af varer under afgiftssuspensionsordningen her fra landet til et andet EU-land med henblik på eksport af varerne fra det andet EU-land til steder uden for EU, jf. lovens § 20 a, stk. 1, nr. 3, eller til et udgangstoldsted, jf. § 20 a, stk. 1, nr. 5. Stk. 2. Afsenderen her i landet skal 1) udfylde, printe og opbevare en kopi af det midlertidige ledsagedokument efter § 31 og 2) udfylde og sende en e-eksportangivelse via det elektroniske eksportsystem. Stk. 3. Når det er oplyst, at EMCS er i drift igen, og afsenderen her i landet har anvendt nødproceduren for eksport efter stk. 2, skal afsenderen taste oplysningerne fra det konkret anvendte midlertidige ledsagedokument i et e-ledsagedokument efter § 30, stk. 1, således at den elektroniske procedure i EMCS kan afsluttes.",
      "valid_from": "2023-02-10",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Hvis varer under anvendelse af nødprocedurer er ankommet hos en modtager her i landet med henblik på eksport efter lovens § 20 a, stk. 1, nr. 3 eller 5, skal modtageren sende en kopi af det midlertidige ledsagedokument til klarereren. Hvis eksporten sker her fra landet, forsyner klarereren Skatteforvaltningen med en kopi af det midlertidige ledsagedokument, hvis indhold svarer til de varer, der er angivet i eksportangivelsen, eller ARC for det midlertidige ledsagedokument.",
      "valid_from": "2023-02-10",
      "valid_to": null
    },
    {
      "provision_ref": "5:36",
      "chapter": "5",
      "section": "36",
      "content": "§ 36. Når det ikke er EMCS, men det elektroniske eksportsystem, der er ude af drift efter EU’s regler for toldmyndighedernes it-systemer, gælder stk. 2 og 3 som nødprocedurer ved transport af varer under afgiftssuspensionsordningen her fra landet til et andet EU-land med henblik på eksport af varerne fra det andet EU-land til steder uden for EU, jf. lovens § 20 a, stk. 1, nr. 3 eller 5. Stk. 2. Afsenderen her i landet skal udfylde udkast til et e-ledsagedokument efter § 18 og skal anføre e-ledsagedokumentets ARC i den papirbaserede eksportangivelse. Stk. 3. Når det elektroniske eksportsystem er i drift igen efter EU’s regler for toldmyndighedernes it-systemer, skal afsenderen her i landet sørge for at få bekræftet via det elektroniske eksportsystem, at varerne er eksporteret. Når dette kan bekræftes, skal afsenderen eller dennes repræsentant henvende sig til Skatteforvaltningen for at få afsluttet den elektroniske procedure i EMCS.",
      "valid_from": "2023-02-10",
      "valid_to": null
    },
    {
      "provision_ref": "5:37",
      "chapter": "5",
      "section": "37",
      "content": "§ 37. Når varer importeres ind i EU’s toldområde med henblik på transport af varerne her til landet efter lovens § 20 a, stk. 4, nr. 2, og det er oplyst efter denne bekendtgørelses § 29, stk. 1, nr. 2, at den nationale applikation for EMCS i EU-landet for importen ikke er i drift, skal en registreret vareafsender, der handler på vegne af en modtagervirksomhed her i landet, benytte importlandets nødprocedurer for transport af varer inden for EU. Modtageren skal kvittere for modtagelsen af varerne efter denne bekendtgørelses § 21, når applikationen for EMCS i importlandet igen er i drift, og modtageren har modtaget et e-ledsagedokument fra den registrerede vareafsender.",
      "valid_from": "2023-02-10",
      "valid_to": null
    },
    {
      "provision_ref": "5:38",
      "chapter": "5",
      "section": "38",
      "content": "§ 38. Når varer importeres ind i det danske toldområde med henblik på transport af varerne til et andet EU-land efter lovens § 20 a, stk. 4, nr. 2, og det er oplyst efter denne bekendtgørelses § 29, stk. 1, nr. 2, at den nationale applikation for EMCS her i landet ikke er i drift, skal en registreret vareafsender, der handler på vegne af en virksomhed i modtagerlandet, benytte nødprocedurer for transport af varer inden for EU efter denne bekendtgørelses § 31. Modtageren skal kvittere for modtagelsen af varerne i EMCS, når applikationen for EMCS her i landet igen er i drift, og modtageren har modtaget et e-ledsagedokument fra den registrerede vareafsender.",
      "valid_from": "2023-02-10",
      "valid_to": null
    },
    {
      "provision_ref": "6:39",
      "chapter": "6",
      "section": "39",
      "content": "§ 39. Når EMCS er ude af drift, som bestemt efter § 29, kan virksomheder, der transporterer varer, der er overgået til forbrug, efter kapitel 4 anvende nødprocedurer efter § 41-43.",
      "valid_from": "2023-02-10",
      "valid_to": null
    },
    {
      "provision_ref": "6:40",
      "chapter": "6",
      "section": "40",
      "content": "§ 40. Når det er oplyst, at EMCS er i drift igen, skal virksomheder, der har anvendt papirblanketter som led i nødprocedurer, straks taste oplysningerne fra samtlige anvendte papirblanketter og versioner ind i de elektroniske dokumenter i EMCS, der hver især svarer til de anvendte papirblanketter. Stk. 2. Virksomheder skal efter lovens § 20, stk. 5, opbevare fremsendte og modtagne papirblanketter, herunder kopier heraf, der har været anvendt ved nødprocedurer, i 5 år efter regnskabsårets udløb.",
      "valid_from": "2023-02-10",
      "valid_to": null
    },
    {
      "provision_ref": "6:41",
      "chapter": "6",
      "section": "41",
      "content": "§ 41. Når det er oplyst, at EMCS er ude af drift efter § 29, stk. 1, nr. 1 eller 2, skal den autoriserede afsender her i landet ved udstedelse af det forenklede administrative dokument udfylde et midlertidigt forenklet administrativt dokument i papirform efter blanketten fra skat.dk og underrette Skatteforvaltningen om afsendelsen, inden transporten begynder efter lovens § 20 a, stk. 4. Stk. 2. Den autoriserede afsender skal printe et eksemplar af det midlertidige forenklede administrative dokument, der skal følge med varetransporten, og skal opbevare en kopi af det midlertidige forenklede administrative dokument til brug for senere tastning efter § 40, stk. 1, når EMCS er i drift igen.",
      "valid_from": "2023-02-10",
      "valid_to": null
    },
    {
      "provision_ref": "6:42",
      "chapter": "6",
      "section": "42",
      "content": "§ 42. Når det er oplyst, at EMCS er ude af drift efter § 29, stk. 1, nr. 1 eller 2, gælder stk. 2-4 som nødprocedurer ved ændring af bestemmelsessted for varetransporten efter § 26. Stk. 2. Hvis ændring af bestemmelsesstedet skyldes en modtagers afvisning af hele eller dele af en forsendelse, skal afsenderen her i landet udfylde midlertidig beskedtype »skift destination« i papirform efter blanketten fra skat.dk og sende blanketten til den oprindeligt aftalte modtager, der efterfølgende skal sende print af blanketten med transporten af de omdirigerede varer. Herefter kan afsenderen efter § 40 udstede nyt midlertidigt forenklet administrativt dokument, der skal sendes til den nye modtager. Ved returnering af afviste varer skal afsenderen være anført som modtager af varerne på blanketten eller, såfremt EMCS er i drift igen, beskedtypen »skift destination«. Stk. 3. Hvis afsenderen meddeler varetransportøren om en ændring af varernes bestemmelsessted før varernes ankomst hos den oprindeligt aftalte modtager, skal afsenderen sende midlertidigt forenklet administrativt dokument og midlertidig beskedtype »skift destination« direkte til den nye modtager. Stk. 4. Midlertidig beskedtype »skift destination« og midlertidigt forenklet administrativt dokument efter stk. 2 eller 3 skal indeholde samme »Local Reference Number«.",
      "valid_from": "2023-02-10",
      "valid_to": null
    },
    {
      "provision_ref": "6:43",
      "chapter": "6",
      "section": "43",
      "content": "§ 43. Hvis varer under anvendelse af nødprocedurer er ankommet hos en autoriseret modtager her i landet, og modtageren ikke har modtaget SAAD fra den autoriserede afsender senest 14 dage efter modtagelsen af varerne, skal modtageren som led i nødprocedurer for modtagelse af varer udfylde en midlertidig modtagelsesrapport i papirform efter blanketten fra skat.dk. Modtageren skal sende den midlertidige modtagelsesrapport direkte til afsenderen. Stk. 2. Når det er oplyst, at EMCS er i drift igen, vil modtageren modtage SAAD fra den autoriserede afsender og skal på normal vis sende en rapport om modtagelsen af varerne i EMCS.",
      "valid_from": "2023-02-10",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Skatteforvaltningen kan til de kompetente myndigheder i andre EU-lande udlevere oplysninger om autorisations- eller registreringsnummer, navn og adresse m.v. for virksomheder, der er autoriseret eller registreret her i landet. Stk. 2. Hvis en uregelmæssighed ved transport af varer inden for EU oprindeligt er opstået eller konstateret her i landet efter lovens § 33 b, stk. 1 og 2, eller § 34, stk. 1 og 2, underretter Skatteforvaltningen de kompetente myndigheder i EU-landet, hvorfra varerne er afsendt. Stk. 3. Hvis det efterfølgende bliver dokumenteret, at en uregelmæssighed ved transport af varer inden for EU oprindeligt er opstået her i landet, eller hvor det bliver dokumenteret, at varetransporten er afsluttet efter lovens § 33 b, stk. 3 og 4, eller § 34, stk. 3, underretter Skatteforvaltningen de kompetente myndigheder i EU-landet, hvor afgift af varerne er blevet betalt. Stk. 4. Hvis Skatteforvaltningen ved en transport af varer under afgiftssuspensionsordningen fra et andet EU-land her til landet med henblik på eksport af varerne her fra landet til steder uden for EU, jf. lovens § 20 a, stk. 1, nr. 3 og 5, opdager, at der er uoverensstemmelser mellem e-ledsagedokumentet og eksportangivelsen, underretter Skatteforvaltningen de kompetente myndigheder i EU-landet, hvorfra varerne er afsendt.",
      "valid_from": "2023-02-10",
      "valid_to": null
    },
    {
      "provision_ref": "8:45",
      "chapter": "8",
      "section": "45",
      "content": "§ 45. Medmindre højere straf er forskyldt efter lovens § 31 straffes med bøde den, der forsætligt eller groft uagtsomt 1) afgiver urigtige eller vildledende oplysninger eller fortier oplysninger til brug for afgiftskontrollen, 2) overtræder § 1, stk. 1, § 4, stk. 2, 2. pkt., § 5, stk. 1, eller stk. 2, 1. pkt., § 6, stk. 1, eller stk. 2, 1. pkt., § 7, stk. 1, eller stk. 2, 1. pkt., § 8, § 9, § 10, § 15, § 16, § 17, § 18, § 19, § 20, § 21, § 22, § 23, § 24, § 25, § 26, § 27, § 30, § 31, § 32, stk. 2, 3 eller 4, § 33, § 34, stk. 2 eller 3, § 35, § 36, stk. 2 eller 3, § 37, 2. pkt., § 38, 1. pkt., § 40, § 41, § 42, stk. 2, 3 eller 4, eller § 43 eller 3) tilsidesætter vilkår, der er fastsat efter § 4, stk. 3 eller 4, eller § 5, stk. 2, 2. eller 3. pkt., § 6, stk. 2, 2. eller 3. pkt., eller § 7, stk. 2, 2. eller 3. pkt. Stk. 2. Opkrævningslovens §§ 18 og 19 gælder også for overtrædelser af bekendtgørelsen. Stk. 3. Der kan pålægges selskaber m.v. (juridiske personer) strafansvar efter straffelovens 5. kapitel.",
      "valid_from": "2023-02-10",
      "valid_to": null
    },
    {
      "provision_ref": "9:46",
      "chapter": "9",
      "section": "46",
      "content": "§ 46. Bekendtgørelsen træder i kraft den 13. februar 2023. Stk. 2. Bekendtgørelse nr. 184 af 26. februar 2013 om afgift af spiritus m.m. ophæves.",
      "valid_from": "2023-02-10",
      "valid_to": null
    }
  ],
  "definitions": []
}
