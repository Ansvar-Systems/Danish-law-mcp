{
  "id": "2023:1387",
  "type": "statute",
  "title": "Bekendtgørelse om kontrol og administrative sanktioner for visse tilskudsordninger under Den Europæiske Unions fælles landbrugspolitik",
  "short_name": "BEK H#LOKDOK04",
  "status": "in_force",
  "issued_date": "2023-11-29",
  "url": "https://www.retsinformation.dk/eli/lta/2023/1387/xml",
  "description": "Retsinformation source. DocumentId=DC001377; AccessionNumber=B20230138705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastlægger regler om kontrol, regler om nedsættelse og bortfald af tilskud og tilsagn om tilskud samt administrative sanktioner m.v. for følgende tilskudsordninger og tilskudskategorier, der finansieres gennem Den Europæiske Garantifond for Landbruget (EGFL) og Den Europæiske Landbrugsfond for Udvikling af Landdistrikterne (ELFUL) i medfør af loven: 1) Arealbaserede tilskudsordninger til sikring af en bæredygtig indkomst: a) Grundbetaling. b) Ø-støtte. c) Tilskud til arealer med stivelseskartofler. 2) Arealbaserede tilskudsordninger og underliggende tilskudskategorier, der understøtter miljø, klima og biodiversitet: a) Tilskud til biodiversitet og bæredygtighed med følgende tilskudskategorier: i. Basistilskud til småbiotoper, braklagte arealer og markbræmmer. ii. Tillæg til bestøverbrak. b) Tilskud til miljø- og klimavenligt græs. c) Tilskud til varieret planteproduktion. d) Tilskud til ekstensivering med slæt. e) Økologisk arealstøtte med følgende tilskudskategorier: i. Basisstøtte. ii. Omlægningstillæg. iii. Frugt/bær-tillæg. iv. Tillæg for reduceret kvælstoftilførsel. f) Tilskud til pleje af græs- og naturarealer med følgende tilskudskategorier: i. Forpligtelse til græsning med mulighed for at kombinere med grundbetaling. ii. Forpligtelse til græsning uden mulighed for at kombinere med grundbetaling. iii. Forpligtelse til slæt med mulighed for at kombinere med grundbetaling. iv. Forpligtelse til slæt uden mulighed for at kombinere med grundbetaling. g) Tilskud til kvælstofreducerende virkemidler. h) Tilskud til fastholdelse af arealer i vand- og klimaprojekter, med følgende tilskudskategorier: i. Arealer, der er omfattet af en tilskudssats på 82.500 kr. pr. ha. ii. Arealer, der er omfattet af en tilskudssats på 35.500 kr. pr. ha. 3) Animalske tilskudsordninger om koblet indkomststøtte: a) Slagtepræmie. b) Ko-præmie."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Fællesskema: Et af Landbrugsstyrelsen udarbejdet elektronisk skema med tilknyttet markkort og påkrævet dokumentation, der anvendes ved ansøgning om tilskud fra de ordninger eller tilskudskategorier, der er angivet i § 1, nr. 1, §1, nr. 2, litra a-e og g, og § 1, nr. 3, samt ved anmodning om udbetaling af tilskud fra de i § 1, nr. 2, litra f, angivne tilskudskategorier. 2) Fastholdelsesskema: Et af Landbrugsstyrelsen udarbejdet elektronisk skema med tilknyttet markkort og påkrævet dokumentation, der anvendes ved ansøgning om tilsagn om tilskud og udbetaling af tilskud, samt til indsendelse af årlige indberetninger for de i § 1, nr. 2, litra h, angivne tilskudskategorier. 3) Ansøgningsår: Det kalenderår, hvori ansøgning om tilskud eller ansøgning om tilsagn om tilskud indgives. 4) Tilsagnsår: Det enkelte kalenderår i den for tilsagnet gældende periode. 5) Tilskud: Betegnelse for den økonomiske ydelse, der tildeles ansøger ved imødekommelse af en ansøgning til en af de i § 1 angivne tilskudsordninger eller tilskudskategorier, uanset om ydelsen benævnes som tilskud, støtte eller præmie i den for tilskudsordningen eller tilskudskategorien gældende bekendtgørelse. 6) Tilskudskategori: En del af en tilskudsordning med egne tilskudsbetingelser og egen tilskudssats. 7) Forpligtelser: De forpligtelser, der gælder for ansøger til at udføre eller undlade en handling efter den ansøgte tilskudsordning eller tilskudskategori. 8) Kriterier for tilskudsberettigelse: De kriterier, der skal være opfyldt for at kunne få tilskud eller tilsagn om tilskud efter den ansøgte tilskudsordning eller tilskudskategori. 9) Ansøgt areal: Det af ansøger indberettede (indtegnede) areal, der søges om tilskud til under en tilskudsordning eller tilskudskategori. 10) Godkendt, ansøgt areal: Den del af det ansøgte areal, hvor kriterierne for tilskudsberettigelse er opfyldt. 11) Overtrådt areal: Den del af det godkendte, ansøgte areal, hvor en eller flere forpligtelser ikke er opfyldt. 12) Vægtningsfaktor: Den faktor, der er knyttet til en forpligtelses manglende opfyldelse, som afspejler overtrædelsens alvor, omfang og varighed. 13) Sanktionsfaktor: Den faktor, som det overtrådte areal ganges med for at fastlægge sanktionen. 14) Potentielt støtteberettiget dyr: Et dyr, der principielt opfylder betingelserne for slagtepræmie eller ko-præmie i det pågældende ansøgningsår."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgere informeres om de foreløbige resultater af den satellitbaserede kontrol for hvert enkelt ansøgt areal via en applikation, som Landbrugsstyrelsen stiller til rådighed. Stk. 2. Viser den satellitbaserede kontrol, at ansøger ikke opfylder de kriterier og forpligtelser, der gælder for arealet i henhold til den ansøgte tilskudsordning, sendes kontrolresultatet i partshøring hos ansøger, der har mulighed for at 1) afgive høringssvar ved at indsende billede af arealet, hvis ansøger mener, at forpligtelsen allerede er opfyldt for det pågældende areal, 2) opfylde forpligtelsen, hvis det er muligt, og derefter afgive høringssvar ved at indsende billede, der dokumenterer forpligtelsens opfyldelse, eller 3) ændre sit fællesskema vedrørende anvendelsen af arealet. Hvis ændringen vedrørende anvendelsen af arealet angår dele af arealet, og arealet dermed opdeles, skal der indsendes billeddokumentation for de dele af arealet, hvor ansøgeren mener, at forpligtelsen er opfyldt. Stk. 3. Ansøgers billeddokumentation for opfyldelse af de for arealet gældende forpligtelser skal kunne dokumenteres med georefererede billeder ud fra følgende forhold: 1) Billederne skal være taget med brug af funktionerne i den i stk. 1 nævnte applikation, således at billederne har den fornødne tidsfasthed og stedfasthed. 2) Arealets beskaffenhed og eventuelle afgrøder skal fremgå tydeligt af billederne. 3) Billederne skal vise det areal, der ansøges om tilskud til eller anmodes om udbetaling til."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kontrollen omfatter alle potentielt støtteberettigede dyr på bedriften."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kontrol på stedet foretages uanmeldt og kan alene varsles, såfremt det ikke forstyrrer kontrollens formål og effektivitet. Varslinger begrænses til det absolutte minimum og må ikke overstige 14 kalenderdage forud for kontrolbesøgets gennemførelse, jf. dog stk. 2. Stk. 2. For kontrolbesøg relateret til ansøgninger om tilskud til dyr, jf. § 1, nr. 3, litra a og b, må varsling ikke overstige 48 timer forud for kontrolbesøgets gennemførelse, undtagen i særligt begrundede tilfælde."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Opfylder ansøger ikke kriterierne for tilskudsberettigelse for det areal eller de dyr, som kriterierne for tilskudsberettigelse vedrører, skal tilskud, der er udbetalt, tilbagebetales. Stk. 2. Opfylder ansøger ikke de forpligtelser, der gælder for en ansøgt tilskudsordning, bortfalder tilskuddet helt eller delvist for de ansøgte arealer eller dyr, som forpligtelsen vedrører. Eventuelt udbetalt tilskud, der er omfattet heraf, skal tilbagebetales. Ansøger pålægges en administrativ sanktion afhængig af alvor, omfang og varighed af den manglende opfyldelse af forpligtelser. Tilskudsnedsættelse som følge af manglende opfyldelse af forpligtelser samt administrativ sanktion beregnes efter reglerne i §§ 18-20, jf. dog stk. 3. Stk. 3. For de i § 1, nr. 2, litra h, angivne tilskudskategorier skal den nedsættelse af det tilskudsberettigede areal og administrativ sanktion, der er fastlagt i henhold til § 19, divideres med fem. Stk. 4. Manglende opfyldelse af forpligtelserne for de i § 1, nr. 2, litra f og h, angivne tilskudskategorier kan udover tilskudsnedsættelsen og den administrative sanktion i stk. 2 medføre, at tilsagn om tilskud bortfalder med virkning for tilskud for øvrige tilsagnsår, for så vidt angår det areal, hvor forpligtelserne ikke er opfyldt. Vurderingen sker ud fra en konkret vurdering af alvor, omfang og varighed. Tilskud, der er udbetalt i forbindelse med det bortfaldne tilsagn, skal tilbagebetales."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøger pålægges en administrativ sanktion svarende til en nedsættelse på 1 pct. pr. arbejdsdag af det tilskud, som ansøger ved rettidig indsendelse ville være berettiget til i ansøgnings- eller tilsagnsåret, hvis fristen for rettidig indsendelse af skemaerne overskrides i følgende tilfælde, jf. dog nr. 3, 2. pkt., nr. 4, 2. pkt., og stk. 3-5: 1) Indsendelse af ansøgning i fællesskema til en af de i § 1, nr. 1 og § 1, nr. 2, litra a-e, angivne tilskudsordninger eller tilskudskategorier, efter fristen i § 3 i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 2) Indsendelse af anmodning i fællesskema om udbetaling til de i § 1, nr. 2, litra f, angivne tilskudskategorier efter fristen i § 3 i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 3) Indsendelse af ansøgning om tilsagn om tilskud og udbetaling i fastholdelsesskema til de i § 1, nr. 2, litra h, angivne tilskudskategorier efter fristen i § 11, stk. 1, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Den administrative sanktion, der pålægges ansøger efter reglen i stk. 1, 1. pkt., beregnes af en femtedel af tilskuddet. 4) Indsendelse af årlig indberetning i fastholdelsesskema for de i § 1, nr. 2, litra h, angivne tilskudskategorier efter fristen i § 12, stk. 1, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Den administrative sanktion, der pålægges ansøger efter reglen i stk. 1, 1. pkt., beregnes af en femtedel af tilskuddet. Stk. 2. Reglen i stk. 1 finder tilsvarende anvendelse ved forsinket indsendelse af kontrakter, erklæringer, bilag eller øvrig påkrævet dokumentation for den ansøgte ordning, der skal medfølge indsendelse af de skemaer, der er omtalt i stk. 1. Stk. 3. Følgende gælder ved ansøgers indsendelse af de skemaer, som er omtalt i stk. 1, nr. 2 og 4, eller de dokumenter, som er omtalt i stk. 2, efter fristen for forsinket ansøgning: 1) Det tilskud, som ansøger ville være berettiget til i tilsagnsåret, bortfalder, hvis anmodning i fællesskema om udbetaling til de i § 1, nr. 2, litra f, angivne tilskudskategorier indsendes efter fristen i § 6 i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 2) En femtedel af tilskuddet bortfalder, hvis årlig indberetning i fastholdelsesskema for de i § 1, nr. 2, litra h, angivne tilskudskategorier indsendes efter fristen i § 12, stk. 3, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Udbetalt tilskud, der er omfattet heraf, skal tilbagebetales. Stk. 4. Har ansøger fået dispensation fra den for tilskudsordningen eller tilskudskategorien gældende frist for indsendelse eller frist for forsinket indsendelse i henhold til § 9, § 11, stk. 4, eller § 12, stk. 4, i bekendtgørelse nr. 1359 af 28. november 2023 om ansøgninger m.v. for landbrugere i Tast selv, finder reglerne i henholdsvis stk. 1 og 3 anvendelse på de nye frister, der meddeles ansøger. Stk. 5. For ansøgninger om udbetaling af tilskud efter den i § 1, nr. 2, litra f, angivne tilskudsordning kan Landbrugsstyrelsen træffe afgørelse om, at tilsagn om tilskud ikke bortfalder, selvom ansøger ikke har anmodet om udbetaling af tilskud, og fællesskemaet er indsendt senest 25 kalenderdage efter fristen i stk. 1, i følgende tilfælde: 1) Hvis ansøger ikke ved sin seneste indgivelse af fællesskemaet har fået oplysning om, at der ikke er anmodet om udbetaling af tilskud for arealet, og at arealet ikke var registreret som tilsagnsareal i Internet Markkort. 2) Hvis ansøger har anført en begrundelse i fællesskemaet for ikke at have anmodet om udbetaling af tilskud for tilsagnsarealet. 3) Hvis ansøger ved sin seneste indgivelse i fællesskemaet har anmeldt en tilsagnstype eller plejeforpligtelse, som ikke er i overensstemmelse med tilsagnsarealet. Stk. 6. Modtager Landbrugsstyrelsen ikke producentskifteerklæringen rettidigt i forbindelse med overdragelse af et areal, der er omfattet af tilsagn i henhold til en af de i § 1, nr. 2, litra f, angivne tilskudskategorier, anses erhverver ikke som indtrådt i tilsagnet. Tilskud omfattet af tilsagnet bortfalder med virkning fra det tilsagnsår, hvori overdragelsen finder sted. Stk. 7. Modtager Landbrugsstyrelsen ikke ejerskifteerklæring rettidigt i forbindelse med overdragelse af ejendomsretten for et areal, der er omfattet af tilsagn i henhold til en af de i § 1, nr. 2, litra h, angivne tilskudskategorier, anses erhverver ikke som indtrådt i tilsagnet. Tilskud omfattet af tilsagnet bortfalder med virkning fra det tilsagnsår, hvori overdragelsen finder sted. Udbetalt tilskud, der er omfattet heraf, skal tilbagebetales."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Har ansøger ikke indberettet alle bedriftens landbrugsarealer, jf. § 4, stk. 1, nr. 1, og § 13 i bekendtgørelse nr. 1359 af 28. november 2023 om ansøgninger m.v. for landbrugere i Tast selv, pålægges en administrativ sanktion efter følgende regler: 1) Tilskud ansøgt under arealbaserede tilskudsordninger nedsættes med 1 pct., når de arealer, der ikke er indberettede, udgør mere end 3 pct. og op til og med 10 pct. af det indberettede areal. 2) Tilskud ansøgt under arealbaserede tilskudsordninger nedsættes med 1 pct., når de arealer, der ikke er indberettede, udgør mere end 10 pct. og op til og med 20 pct. af det indberettede areal, og når de arealer, der ikke er indberettede, ikke overstiger 5,00 ha. Tilskuddet nedsættes med 2 pct., hvis de arealer, der ikke er indberettede, er over 5,00 ha. 3) Tilskud ansøgt under arealbaserede tilskudsordninger nedsættes med 1 pct., når de arealer, der ikke er indberettede, udgør mere end 20 pct. af de arealer, der er indberettede, men ikke overstiger 5,00 ha. Tilskuddet nedsættes med 2 pct., når de arealer, der ikke er indberettede, udgør mere end 20 pct. af det indberettede areal og er på mere end 5,00 ha, men ikke overstiger 10,00 ha. Tilskuddet nedsættes med 3 pct., hvis de arealer, der ikke er indberettede, udgør mere end 20 pct. af det indberettede areal og overstiger 10,00 ha. 4) Tilskud ansøgt under tilskudsordningerne slagtepræmie og ko-præmie nedsættes, når de arealer, der ikke er indberettede, udgør mere end 3 pct. af det indberettede areal, eller hvis ansøger ikke har indberettet nogen af bedriftens landbrugsarealer. Tilskuddet nedsættes med 1 pct., hvis de arealer, der ikke er indberettede, ikke overstiger 5,00 ha. Tilskuddet nedsættes med 2 pct., hvis det ikkeindberettede areal er over 5,00 ha, men ikke overstiger 10,00 ha. Tilskuddet nedsættes med 3 pct., hvis de arealer, der ikke er indberettede, er over 10,00 ha. Stk. 2. For de i § 1, nr. 2, litra h, angivne tilskudskategorier, beregnes den procentvise tilskudsnedsættelse af en femtedel af tilskuddet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der udbetales ikke tilskud for fejlbehæftede dyr i ansøgningsåret, jf. dog stk. 2 og 3. Potentielt tilskudsberettigede dyr, der ved kontrolbesøg på bedriften ikke er korrekt identificeret eller registrerede, anses som fejlbehæftede. Stk. 2. Ansøger kan få udbetalt tilskud for kvier, tyre og stude ved slagtning i ansøgningsåret, hvis den konstaterede identifikationsfejl eller registreringsfejl rettes inden påbegyndelse af ny holdeperiode, hvor dyret skal opholde sig på ansøgers bedrift i mindst to sammenhængende måneder af de sidste tre måneder inden slagtning eller udførsel med henblik på slagtning i en anden EU-medlemsstat, jf. dog § 20, stk. 1, nr. 2, litra c og d. Stk. 3. Ansøger kan få udbetalt tilskud for køer i ansøgningsåret, hvis den konstaterede identifikationsfejl eller registreringsfejl rettes inden ændringsfristen for fællesskemaet, jf. dog § 20, stk. 1, nr. 2, litra c og d. Stk. 4. Der skal indsendes dokumentation for rettelse af identifikationsfejl inden for tidsfristen, jf. stk. 2 og 3."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Dyr, som er konstateret fejlbehæftede, jf. § 9, stk. 1, indgår i beregningen af nedsættelse af tilskud, jf. § 20, uanset om ansøger har rettet fejlen i henhold til § 9, stk. 2 eller 3. Stk. 2. Bestemmelsen i stk. 1 finder anvendelse på fejlbehæftede kvier, tyre og stude, som er omfattet af tilskudsordningen for slagtepræmie, jf. § 1, nr. 3, litra a, uanset om der foretages indberetning for slagtning af dyret i ansøgningsåret."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Modtages indberetning om slagtning af dyr i Danmark efter udløb af fristen for indberetning herfor, nedsættes det tilskud, som ansøger ville være berettiget til med 1 pct. pr. arbejdsdag, som fristen for indberetning overskrides. Er forsinkelsen på over 25 arbejdsdage, afvises ansøgningen om slagtepræmie for de forsinket indberettede dyr. Stk. 2. Modtages indberetning om slagtning af dyr i en anden EU-medlemsstat efter udløb af fristen for indberetning herfor, nedsættes det tilskud, som ansøgeren ville have været berettiget til, med 1 pct. pr. arbejdsdag, som fristen for indberetning overskrides. Er forsinkelsen på over 25 arbejdsdage, afvises ansøgningen om slagtepræmie for de forsinket indberettede dyr."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Udover de i § 8, nr. 4, og §§ 9-11 angivne tilfælde, gælder, at ethvert dyr, der er omfattet af en manglende opfyldelse af forpligtelser for slagtepræmie eller ko-præmie, betragtes som fejlbehæftet. De fejlbehæftede dyr indgår i beregningen af administrativ sanktion, jf. § 20."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Kan en ansøger, der har ansøgt de i § 1, nr. 1 og § 1, nr. 3, angivne tilskudsordninger, ikke opfylde kriterierne for tilskudsberettigelse eller forpligtelser som følge af force majeure eller usædvanlige omstændigheder, bevarer ansøgeren retten til tilskud for de arealer eller de dyr, der var tilskudsberettigede på det tidspunkt, hvor der indtraf force majeure eller usædvanlige omstændigheder."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Kan en ansøger, der har ansøgt de i § 1, nr. 2, angivne tilskudsordninger, ikke opfylde de forpligtelser, der gælder for den ansøgte tilskudsordning som følge af force majeure eller usædvanlige omstændigheder, bevarer ansøgeren retten til tilskud for de arealer, der var tilskudsberettigede for de år, hvor force majeure eller de usædvanlige omstændigheder forhindrer opfyldelse af forpligtelserne, jf. dog stk. 2. Stk. 2. Ved udbetaling efter stk. 1 foretages en proportionel reduktion af tilskuddet for de dele af forpligtelsen, for hvilke der ikke er påløbet direkte eller indirekte omkostninger eller indtægtstab, inden force majeure eller de usædvanlige omstændigheder indtraf. Reduktion af tilskud anvendes kun i forbindelse med manglende opfyldelse af forpligtelser. Stk. 3. I tilfælde af flerårige forpligtelser og betalinger skal der ikke ske tilbagebetaling af tilskud, der er modtaget i de foregående år."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. I tilfælde af force majeure eller usædvanlige omstændigheder skal ansøger meddele Landbrugsstyrelsen skriftligt herom sammen med en fyldestgørende dokumentation herfor senest 15 arbejdsdage fra det tidspunkt, hvor ansøgeren eller dennes stedfortræder er i stand til at give en sådan meddelelse."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. For de arealbaserede tilskudsordninger beregnes en overtrædelsesprocent ved at dividere det overtrådte areal med det godkendte, ansøgte areal, jf. dog stk. 2. Stk. 2. Ved ansøgning om tilskud for arealer, som er registreret på Internet Markkort som beliggende i en markblok af typen permanent græs (PGR) med en tilknyttet tilskudsprocent, skal henholdsvis det godkendte, ansøgte areal samt et eventuelt overtrådt areal ganges med den tilskudsprocent, der er gældende for markblokken, inden der foretages en beregning af overtrædelsesprocenten. Dette gælder dog ikke for ansøgninger om tilskud efter de i § 1, nr. 2, litra f, g og h, angivne tilskudsordninger og tilskudskategorier."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. For de arealbaserede tilskudsordninger fastsættes det tilskudsberettigede areal som det godkendte, ansøgte areal, fratrukket et eventuelt overtrådt areal, der er ganget med gældende vægtningsfaktorer, jf. dog stk. 2- 4. Stk. 2. Er forskellen mellem det tilskudsberettigede areal og det samlede godkendte, ansøgte areal, der er ansøgt under en arealbaseret tilskudsordning eller tilskudskategori, på 0,1 ha eller derunder, betragtes det tilskudsberettigede areal som lig med det godkendte, ansøgte areal, jf. dog stk. 4. Stk. 3. Bestemmelsen i stk. 2 finder ikke anvendelse, hvis forskellen mellem det tilskudsberettigede areal og det samlede godkendte, ansøgte areal for den arealbaserede tilskudsordning eller tilskudskategori udgør mere end 20 pct., jf. dog stk. 4. Stk. 4. For de i § 1, nr. 2, litra h, angivne tilskudskategorier finder reglerne i stk. 2 og 3 anvendelse således, at det tilskudsberettigede areal udgør det godkendte, ansøgte areal, fratrukket et eventuelt overtrådt areal, der er ganget med gældende vægtningsfaktorer og divideret med fem."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Tilskudsnedsættelse som følge af helt eller delvist bortfald af tilskud ved manglende opfyldelse af forpligtelser samt administrative sanktioner herfor fastsættes som følger for de i § 1, nr. 1, angivne tilskudsordninger: 1) Hvis overtrædelsesprocenten for en tilskudsordning er højst 5 pct., og det overtrådte areal højst udgør 2,00 ha, udbetales tilskud for det tilskudsberettigede areal. 2) Hvis overtrædelsesprocenten for en tilskudsordning er over 5 pct., eller det overtrådte areal er over 2,00 ha, men overtrædelsesprocenten er højst 20 pct., udbetales tilskud for det tilskudsberettigede areal minus en sanktion på 0,5 gange det overtrådte areal. Hvis ansøgeren også i tidligere år i perioden 2023-2027 har haft en overtrædelse på over 5 pct. under den samme tilskudsordning, er sanktionen det overtrådte areal gange en sanktionsfaktor på 1,0. 3) Hvis overtrædelsesprocenten for en tilskudsordning er over 20 pct., udbetales tilskud for det tilskudsberettigede areal minus en sanktion på 1 gange det overtrådte areal. Hvis ansøgeren herudover i tidligere år i perioden 2023-2027 har haft en overtrædelse på over 5 pct. under den samme tilskudsordning, er sanktionen det overtrådte areal gange en sanktionsfaktor på 1,2."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Tilskudsnedsættelse som følge af helt eller delvist bortfald af tilskud ved manglende opfyldelse af forpligtelser samt administrative sanktioner herfor fastsættes som følger for de i § 1, nr. 2, angivne tilskudsordninger og tilskudskategorier: 1) Hvis overtrædelsesprocenten for en tilskudsordning eller tilskudskategori højst udgør 10 pct., nedsættes tilskuddet med det overtrådte areal, således at der alene udbetales tilskud for det tilskudsberettigede areal. 2) Hvis overtrædelsesprocenten for en tilskudsordning eller tilskudskategori er på over 10 pct., men ikke over 25 pct., nedsættes tilskuddet med det overtrådte areal, således at der alene betales tilskud for det tilskudsberettigede areal. Herudover pålægges en sanktion svarende til det overtrådte areal gange en sanktionsfaktor på 0,2. Hvis ansøgeren i tidligere år i perioden 2023-2027 har haft en overtrædelsesprocent på 10 eller derover under den samme tilskudsordning eller tilskudskategori, er sanktionen det overtrådte areal gange sanktionsfaktor 0,5. 3) Hvis overtrædelsesprocenten for en tilskudsordning eller tilskudskategori overstiger 25 pct., nedsættes tilskuddet med det overtrådte areal, således at der alene udbetales tilskud for det tilskudsberettigede areal. Herudover pålægges en sanktion svarende til det overtrådte areal gange en sanktionsfaktor på 0,3. Hvis ansøgeren i tidligere år i perioden 2023-2027 har haft en overtrædelsesprocent på over 10 under den samme tilskudsordning eller tilskudskategori, er sanktionen det overtrådte areal gange sanktionsfaktor 1,0. Stk. 2. Ved fastsættelse af tilskudsnedsættelse, jf. stk. 1, for de i § 1, nr. 2, litra f, g og h, angivne tilskudskategorier, skal det overtrådte areal ganges med en vægtningsfaktor, der afspejler alvor, omfang og varighed af den manglende opfyldelse af forpligtelsen. De gældende vægtningsfaktorer er fastsat i følgende bilag: 1) Vægtningsfaktorer for tilskudskategorier under tilskud til pleje af græs- og naturarealer, jf. § 1, nr. 2, litra f, følger af bilag 1. 2) Vægtningsfaktorer for tilskud til kvælstofreducerende virkemidler, jf. § 1, nr. 2, litra g, følger af bilag 2. 3) Vægtningsfaktorer for tilskudskategorier under tilskud til fastholdelse af arealer i vand- og klimaprojekter, jf. § 1, nr. 2, litra h, følger af bilag 3. Stk. 3. Ved manglende opfyldelse af forpligtelser, der ikke knytter sig til de enkelte arealer, fastsættes størrelsen af det areal, hvor den manglende opfyldelse er konstateret, som størrelsen af det godkendte, ansøgte areal, der er ansøgt til efter den gældende tilskudsordning eller tilskudskategori. Stk. 4. Ved fastsættelse af tilskudsnedsættelse, jf. stk. 3, for den i § 1, nr. 2, litra c, angivne tilskudsordning og de i § 1, nr. 2, litra e, angivne tilskudskategorier, skal det overtrådte areal ganges med en vægtningsfaktor, der afspejler alvor, omfang og varighed af den manglende opfyldelse af forpligtelsen. De gældende vægtningsfaktorer er fastsat i følgende bilag: 1) Vægtningsfaktorer for tilskud til varieret planteproduktion, jf. § 1, nr. 2, litra c, følger af bilag 4. 2) Vægtningsfaktorer for tilskudskategorier under økologisk arealstøtte i § 1, nr. 2, litra e, i-iv, følger af bilag 5. Stk. 5. Ved manglende opfyldelse af flere forpligtelser på det samme areal beregnes vægtningsfaktoren ved at sammenlægge de vægtningsfaktorer, der er gældende for den manglende opfyldelse af hver enkelt forpligtelse. Summen af vægtningsfaktorer for det enkelte areal kan maksimalt fastsættes til 1,0, jf. dog stk. 6. Stk. 6. For tilskud under de i § 1, nr. 2, litra c, e, f, g, h, angivne tilskudskategorier, foretages beregning af vægtningsfaktoren ved manglende opfyldelse af flere forpligtelser på samme areal, jf. stk. 5, for hver tilskudskategori. Summen af vægtningsfaktorer for det enkelte areal kan maksimalt fastsættes til 1,0 pr. tilskudskategori."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Tilskudsnedsættelse som følge af helt eller delvist bortfald af tilskud ved manglende opfyldelse af forpligtelser samt administrative sanktioner herfor ved ansøgning om henholdsvis slagtepræmie og ko-præmie, jf. § 1, nr. 3, litra a og b, fastsættes som følger: 1) Ved konstatering af tre eller færre fejlbehæftede dyr nedsættes tilskuddet, således at der alene udbetales tilskud for dyr, hvor fejl er rettede. Der pålægges ingen sanktion. 2) Ved konstatering af mere end tre fejlbehæftede dyr beregnes tilskudsnedsættelse og sanktion ud fra størrelsen af fejlprocenten af fejlbehæftede dyr: a) Hvis fejlprocenten for tilskudsordningen ikke overstiger 20 pct., nedsættes tilskuddet således, at der alene udbetales tilskud for dyr, hvor fejl er rettede. Der pålægges en sanktion svarende til fejlprocenten af fejlbehæftede dyr. b) Hvis fejlprocenten for tilskudsordningen overstiger 20 pct., men er højst 30 pct., nedsættes tilskuddet således, at der alene udbetales tilskud for dyr, hvor fejl er rettede. Der pålægges en sanktion svarende til to gange fejlprocenten. c) Hvis fejlprocenten for tilskudsordningen overstiger 30 pct., men er højst 50 pct., udbetales der intet tilskud, selvom fejl er rettede. d) Hvis fejlprocenten for en tilskudsordning overstiger 50 pct., udbetales der intet tilskud. Ansøger pålægges en administrativ sanktion på et beløb svarende til forskellen mellem det beregnede tilskud for de ansøgte dyr og det beregnede tilskud for antallet af fastslåede fejlfrie dyr. Stk. 2. For slagtepræmien beregnes fejlprocenten i stk. 1 ved at dividere antallet af fejlbehæftede dyr med det antal fejlfri dyr, der er indberettet til slagtning med henblik på anmodning om betaling af tilskud i ansøgningsåret. Stk. 3. For ko-præmien beregnes fejlprocenten i stk. 1 ved at dividere antallet af fejlbehæftede dyr med antallet af de i ansøgningen anmeldte fejlfrie dyr."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ansøgers samlede tilskud for ansøgningsåret, jf. de i § 1 angivne tilskudsordninger, nedsættes i følgende rækkefølge: 1) De nedsættelser og sanktioner, der er fastsat i §§ 18 og 19, anvendes på ansøgers tilskud fra arealbaserede tilskudsordninger omfattet af § 1, nr. 1 og 2. De nedsættelser og sanktioner, der er fastsat i § 20, anvendes på ansøgers tilskud fra de animalske tilskudsordninger i § 1, nr. 3. 2) Det beløb, der følger af anvendelsen af nr. 1, 1. pkt., danner grundlag for beregningen af sanktioner i henhold til § 7. Det beløb, der følger af anvendelsen af nr. 1, 2. pkt., danner grundlag for beregningen af nedsættelser i henhold til § 11. 3) Det beløb, der følger af anvendelsen af nr. 2, 1. pkt., danner grundlag for beregningen af nedsættelser, der skal anvendes ved manglende anmeldelse af landbrugsarealer i henhold til § 8, nr. 1-3. Det beløb, der følger af anvendelsen af nr. 2, 2. pkt., danner grundlag for beregningen af nedsættelser, der skal anvendes ved manglende anmeldelse af landbrugsarealer i henhold til § 8 nr. 4. 4) Det samlede beløb, der følger af anvendelsen af nr. 3, 1. og 2. pkt., danner grundlag for anvendelse af den tilpasningssats, der er angivet i artikel 17 i Europa-Parlamentets og Rådets forordning (EU) 2021/2116 af 2. december 2021. 5) Det beløb, der følger af anvendelsen af nr. 4, danner grundlag for beregningen af alle nedsættelser for manglende overholdelse af konditionalitet i henhold til kapitel III i Kommissionens forordning (EU) 2022/1172 af 4. maj 2022."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Ansøgere af tilskud fra de i § 1 angivne tilskudsordninger kan for ansøgningsåret maksimalt pålægges administrative sanktioner for overtrædelse af forpligtelser under den ansøgte tilskudsordning eller en tilskudskategori, der svarer til 100 pct. af det godkendte, ansøgte beløb fra tilskudsordningen eller tilskudskategorien for ansøgningsåret. For de i § 1, nr. 2, litra h, angivne tilskudskategorier udgør sanktionsloftet i 1. pkt. en femtedel af det godkendte ansøgte beløb fra tilskudskategorien. Stk. 2. I beregningen af sanktionsloftet i stk. 1, indgår ikke nedsættelser af tilskud, der er begrundet i tilskuddets helt eller delvise bortfald grundet ansøgers manglende opfyldelse af de kriterier for tilskudsberettigelse eller forpligtelser, der gælder for de ansøgte tilskudsordninger."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En ansøger, der ved ansøgning om tilskud til en af de i § 1 angivne tilskudsordninger eller tilskudskategorier, har begået en meget alvorlig overtrædelse af loven, de i medfør af loven fastsatte regler eller Den Europæiske Unions forordninger omfattet af loven, kan af Landbrugsstyrelsen udelukkes fra at søge om tilskud fra selvsamme tilskudsordninger eller tilskudskategorier i det følgende kalenderår. Stk. 2. I vurderingen af overtrædelsens alvor, jf. stk. 1, skal der henses til overtrædelsens omfang, varighed og hyppighed. I vurderingen indgår herudover ansøgers forsæt til at begå overtrædelsen eller graden af ansøgers uagtsomhed."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Partshøringer efter forvaltningslovens § 19 samt anmodninger om supplerende oplysninger i forbindelse med den satellitbaserede kontrol, jf. § 3, sendes digitalt til ansøger via Tast selv. Stk. 2. Ansøgers besvarelse af partshøringer, jf. stk. 1, skal ske ved digital indgivelse af billeddokumentation til Landbrugsstyrelsen via den applikation, som Landbrugsstyrelsen stiller til rådighed. Supplerende oplysninger indgives via Tast selv. Stk. 3. Landbrugsstyrelsen kan i helt særlige tilfælde, hvor det på grund af akut opståede omstændigheder ikke er muligt for en ansøger at kommunikere digitalt med styrelsen, og på baggrund af en begrundet ansøgning fra ansøgeren, dispensere fra kravet om, at høringssvar til kontrolresultatet skal afgives ved hjælp af den i stk. 2 nævnte applikation."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Bekendtgørelsen træder i kraft den 1. januar 2024. Stk. 2. Bekendtgørelsen finder ikke anvendelse på ansøgninger indgivet til de i § 1, nr. 1 og § 1, nr. 2, litra a-e, og § 1, nr. 3, angivne tilskudsordninger og tilskudskategorier for ansøgningsåret 2023. For sådanne ansøgninger finder de hidtil gældende regler i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik med senere ændringer, anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastlægger regler om kontrol, regler om nedsættelse og bortfald af tilskud og tilsagn om tilskud samt administrative sanktioner m.v. for følgende tilskudsordninger og tilskudskategorier, der finansieres gennem Den Europæiske Garantifond for Landbruget (EGFL) og Den Europæiske Landbrugsfond for Udvikling af Landdistrikterne (ELFUL) i medfør af loven: 1) Arealbaserede tilskudsordninger til sikring af en bæredygtig indkomst: a) Grundbetaling. b) Ø-støtte. c) Tilskud til arealer med stivelseskartofler. 2) Arealbaserede tilskudsordninger og underliggende tilskudskategorier, der understøtter miljø, klima og biodiversitet: a) Tilskud til biodiversitet og bæredygtighed med følgende tilskudskategorier: i. Basistilskud til småbiotoper, braklagte arealer og markbræmmer. ii. Tillæg til bestøverbrak. b) Tilskud til miljø- og klimavenligt græs. c) Tilskud til varieret planteproduktion. d) Tilskud til ekstensivering med slæt. e) Økologisk arealstøtte med følgende tilskudskategorier: i. Basisstøtte. ii. Omlægningstillæg. iii. Frugt/bær-tillæg. iv. Tillæg for reduceret kvælstoftilførsel. f) Tilskud til pleje af græs- og naturarealer med følgende tilskudskategorier: i. Forpligtelse til græsning med mulighed for at kombinere med grundbetaling. ii. Forpligtelse til græsning uden mulighed for at kombinere med grundbetaling. iii. Forpligtelse til slæt med mulighed for at kombinere med grundbetaling. iv. Forpligtelse til slæt uden mulighed for at kombinere med grundbetaling. g) Tilskud til kvælstofreducerende virkemidler. h) Tilskud til fastholdelse af arealer i vand- og klimaprojekter, med følgende tilskudskategorier: i. Arealer, der er omfattet af en tilskudssats på 82.500 kr. pr. ha. ii. Arealer, der er omfattet af en tilskudssats på 35.500 kr. pr. ha. 3) Animalske tilskudsordninger om koblet indkomststøtte: a) Slagtepræmie. b) Ko-præmie.",
      "valid_from": "2023-11-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Fællesskema: Et af Landbrugsstyrelsen udarbejdet elektronisk skema med tilknyttet markkort og påkrævet dokumentation, der anvendes ved ansøgning om tilskud fra de ordninger eller tilskudskategorier, der er angivet i § 1, nr. 1, §1, nr. 2, litra a-e og g, og § 1, nr. 3, samt ved anmodning om udbetaling af tilskud fra de i § 1, nr. 2, litra f, angivne tilskudskategorier. 2) Fastholdelsesskema: Et af Landbrugsstyrelsen udarbejdet elektronisk skema med tilknyttet markkort og påkrævet dokumentation, der anvendes ved ansøgning om tilsagn om tilskud og udbetaling af tilskud, samt til indsendelse af årlige indberetninger for de i § 1, nr. 2, litra h, angivne tilskudskategorier. 3) Ansøgningsår: Det kalenderår, hvori ansøgning om tilskud eller ansøgning om tilsagn om tilskud indgives. 4) Tilsagnsår: Det enkelte kalenderår i den for tilsagnet gældende periode. 5) Tilskud: Betegnelse for den økonomiske ydelse, der tildeles ansøger ved imødekommelse af en ansøgning til en af de i § 1 angivne tilskudsordninger eller tilskudskategorier, uanset om ydelsen benævnes som tilskud, støtte eller præmie i den for tilskudsordningen eller tilskudskategorien gældende bekendtgørelse. 6) Tilskudskategori: En del af en tilskudsordning med egne tilskudsbetingelser og egen tilskudssats. 7) Forpligtelser: De forpligtelser, der gælder for ansøger til at udføre eller undlade en handling efter den ansøgte tilskudsordning eller tilskudskategori. 8) Kriterier for tilskudsberettigelse: De kriterier, der skal være opfyldt for at kunne få tilskud eller tilsagn om tilskud efter den ansøgte tilskudsordning eller tilskudskategori. 9) Ansøgt areal: Det af ansøger indberettede (indtegnede) areal, der søges om tilskud til under en tilskudsordning eller tilskudskategori. 10) Godkendt, ansøgt areal: Den del af det ansøgte areal, hvor kriterierne for tilskudsberettigelse er opfyldt. 11) Overtrådt areal: Den del af det godkendte, ansøgte areal, hvor en eller flere forpligtelser ikke er opfyldt. 12) Vægtningsfaktor: Den faktor, der er knyttet til en forpligtelses manglende opfyldelse, som afspejler overtrædelsens alvor, omfang og varighed. 13) Sanktionsfaktor: Den faktor, som det overtrådte areal ganges med for at fastlægge sanktionen. 14) Potentielt støtteberettiget dyr: Et dyr, der principielt opfylder betingelserne for slagtepræmie eller ko-præmie i det pågældende ansøgningsår.",
      "valid_from": "2023-11-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ansøgere informeres om de foreløbige resultater af den satellitbaserede kontrol for hvert enkelt ansøgt areal via en applikation, som Landbrugsstyrelsen stiller til rådighed. Stk. 2. Viser den satellitbaserede kontrol, at ansøger ikke opfylder de kriterier og forpligtelser, der gælder for arealet i henhold til den ansøgte tilskudsordning, sendes kontrolresultatet i partshøring hos ansøger, der har mulighed for at 1) afgive høringssvar ved at indsende billede af arealet, hvis ansøger mener, at forpligtelsen allerede er opfyldt for det pågældende areal, 2) opfylde forpligtelsen, hvis det er muligt, og derefter afgive høringssvar ved at indsende billede, der dokumenterer forpligtelsens opfyldelse, eller 3) ændre sit fællesskema vedrørende anvendelsen af arealet. Hvis ændringen vedrørende anvendelsen af arealet angår dele af arealet, og arealet dermed opdeles, skal der indsendes billeddokumentation for de dele af arealet, hvor ansøgeren mener, at forpligtelsen er opfyldt. Stk. 3. Ansøgers billeddokumentation for opfyldelse af de for arealet gældende forpligtelser skal kunne dokumenteres med georefererede billeder ud fra følgende forhold: 1) Billederne skal være taget med brug af funktionerne i den i stk. 1 nævnte applikation, således at billederne har den fornødne tidsfasthed og stedfasthed. 2) Arealets beskaffenhed og eventuelle afgrøder skal fremgå tydeligt af billederne. 3) Billederne skal vise det areal, der ansøges om tilskud til eller anmodes om udbetaling til.",
      "valid_from": "2023-11-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Kontrollen omfatter alle potentielt støtteberettigede dyr på bedriften.",
      "valid_from": "2023-11-29",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kontrol på stedet foretages uanmeldt og kan alene varsles, såfremt det ikke forstyrrer kontrollens formål og effektivitet. Varslinger begrænses til det absolutte minimum og må ikke overstige 14 kalenderdage forud for kontrolbesøgets gennemførelse, jf. dog stk. 2. Stk. 2. For kontrolbesøg relateret til ansøgninger om tilskud til dyr, jf. § 1, nr. 3, litra a og b, må varsling ikke overstige 48 timer forud for kontrolbesøgets gennemførelse, undtagen i særligt begrundede tilfælde.",
      "valid_from": "2023-11-29",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Opfylder ansøger ikke kriterierne for tilskudsberettigelse for det areal eller de dyr, som kriterierne for tilskudsberettigelse vedrører, skal tilskud, der er udbetalt, tilbagebetales. Stk. 2. Opfylder ansøger ikke de forpligtelser, der gælder for en ansøgt tilskudsordning, bortfalder tilskuddet helt eller delvist for de ansøgte arealer eller dyr, som forpligtelsen vedrører. Eventuelt udbetalt tilskud, der er omfattet heraf, skal tilbagebetales. Ansøger pålægges en administrativ sanktion afhængig af alvor, omfang og varighed af den manglende opfyldelse af forpligtelser. Tilskudsnedsættelse som følge af manglende opfyldelse af forpligtelser samt administrativ sanktion beregnes efter reglerne i §§ 18-20, jf. dog stk. 3. Stk. 3. For de i § 1, nr. 2, litra h, angivne tilskudskategorier skal den nedsættelse af det tilskudsberettigede areal og administrativ sanktion, der er fastlagt i henhold til § 19, divideres med fem. Stk. 4. Manglende opfyldelse af forpligtelserne for de i § 1, nr. 2, litra f og h, angivne tilskudskategorier kan udover tilskudsnedsættelsen og den administrative sanktion i stk. 2 medføre, at tilsagn om tilskud bortfalder med virkning for tilskud for øvrige tilsagnsår, for så vidt angår det areal, hvor forpligtelserne ikke er opfyldt. Vurderingen sker ud fra en konkret vurdering af alvor, omfang og varighed. Tilskud, der er udbetalt i forbindelse med det bortfaldne tilsagn, skal tilbagebetales.",
      "valid_from": "2023-11-29",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Ansøger pålægges en administrativ sanktion svarende til en nedsættelse på 1 pct. pr. arbejdsdag af det tilskud, som ansøger ved rettidig indsendelse ville være berettiget til i ansøgnings- eller tilsagnsåret, hvis fristen for rettidig indsendelse af skemaerne overskrides i følgende tilfælde, jf. dog nr. 3, 2. pkt., nr. 4, 2. pkt., og stk. 3-5: 1) Indsendelse af ansøgning i fællesskema til en af de i § 1, nr. 1 og § 1, nr. 2, litra a-e, angivne tilskudsordninger eller tilskudskategorier, efter fristen i § 3 i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 2) Indsendelse af anmodning i fællesskema om udbetaling til de i § 1, nr. 2, litra f, angivne tilskudskategorier efter fristen i § 3 i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 3) Indsendelse af ansøgning om tilsagn om tilskud og udbetaling i fastholdelsesskema til de i § 1, nr. 2, litra h, angivne tilskudskategorier efter fristen i § 11, stk. 1, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Den administrative sanktion, der pålægges ansøger efter reglen i stk. 1, 1. pkt., beregnes af en femtedel af tilskuddet. 4) Indsendelse af årlig indberetning i fastholdelsesskema for de i § 1, nr. 2, litra h, angivne tilskudskategorier efter fristen i § 12, stk. 1, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Den administrative sanktion, der pålægges ansøger efter reglen i stk. 1, 1. pkt., beregnes af en femtedel af tilskuddet. Stk. 2. Reglen i stk. 1 finder tilsvarende anvendelse ved forsinket indsendelse af kontrakter, erklæringer, bilag eller øvrig påkrævet dokumentation for den ansøgte ordning, der skal medfølge indsendelse af de skemaer, der er omtalt i stk. 1. Stk. 3. Følgende gælder ved ansøgers indsendelse af de skemaer, som er omtalt i stk. 1, nr. 2 og 4, eller de dokumenter, som er omtalt i stk. 2, efter fristen for forsinket ansøgning: 1) Det tilskud, som ansøger ville være berettiget til i tilsagnsåret, bortfalder, hvis anmodning i fællesskema om udbetaling til de i § 1, nr. 2, litra f, angivne tilskudskategorier indsendes efter fristen i § 6 i bekendtgørelse nr. 1359 af 28. november 2023 om ansøgninger m.v. for landbrugere i Tast selv. 2) En femtedel af tilskuddet bortfalder, hvis årlig indberetning i fastholdelsesskema for de i § 1, nr. 2, litra h, angivne tilskudskategorier indsendes efter fristen i § 12, stk. 3, i bekendtgørelse nr. 1359 af 28. november 2023 om ansøgninger m.v. for landbrugere i Tast selv. Udbetalt tilskud, der er omfattet heraf, skal tilbagebetales. Stk. 4. Har ansøger fået dispensation fra den for tilskudsordningen eller tilskudskategorien gældende frist for indsendelse eller frist for forsinket indsendelse i henhold til § 9, § 11, stk. 4, eller § 12, stk. 4, i bekendtgørelse nr. 1359 af 28. november 2023 om ansøgninger m.v. for landbrugere i Tast selv, finder reglerne i henholdsvis stk. 1 og 3 anvendelse på de nye frister, der meddeles ansøger. Stk. 5. For ansøgninger om udbetaling af tilskud efter den i § 1, nr. 2, litra f, angivne tilskudsordning kan Landbrugsstyrelsen træffe afgørelse om, at tilsagn om tilskud ikke bortfalder, selvom ansøger ikke har anmodet om udbetaling af tilskud, og fællesskemaet er indsendt senest 25 kalenderdage efter fristen i stk. 1, i følgende tilfælde: 1) Hvis ansøger ikke ved sin seneste indgivelse af fællesskemaet har fået oplysning om, at der ikke er anmodet om udbetaling af tilskud for arealet, og at arealet ikke var registreret som tilsagnsareal i Internet Markkort. 2) Hvis ansøger har anført en begrundelse i fællesskemaet for ikke at have anmodet om udbetaling af tilskud for tilsagnsarealet. 3) Hvis ansøger ved sin seneste indgivelse i fællesskemaet har anmeldt en tilsagnstype eller plejeforpligtelse, som ikke er i overensstemmelse med tilsagnsarealet. Stk. 6. Modtager Landbrugsstyrelsen ikke producentskifteerklæringen rettidigt i forbindelse med overdragelse af et areal, der er omfattet af tilsagn i henhold til en af de i § 1, nr. 2, litra f, angivne tilskudskategorier, anses erhverver ikke som indtrådt i tilsagnet. Tilskud omfattet af tilsagnet bortfalder med virkning fra det tilsagnsår, hvori overdragelsen finder sted. Stk. 7. Modtager Landbrugsstyrelsen ikke ejerskifteerklæring rettidigt i forbindelse med overdragelse af ejendomsretten for et areal, der er omfattet af tilsagn i henhold til en af de i § 1, nr. 2, litra h, angivne tilskudskategorier, anses erhverver ikke som indtrådt i tilsagnet. Tilskud omfattet af tilsagnet bortfalder med virkning fra det tilsagnsår, hvori overdragelsen finder sted. Udbetalt tilskud, der er omfattet heraf, skal tilbagebetales.",
      "valid_from": "2023-11-29",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Har ansøger ikke indberettet alle bedriftens landbrugsarealer, jf. § 4, stk. 1, nr. 1, og § 13 i bekendtgørelse nr. 1359 af 28. november 2023 om ansøgninger m.v. for landbrugere i Tast selv, pålægges en administrativ sanktion efter følgende regler: 1) Tilskud ansøgt under arealbaserede tilskudsordninger nedsættes med 1 pct., når de arealer, der ikke er indberettede, udgør mere end 3 pct. og op til og med 10 pct. af det indberettede areal. 2) Tilskud ansøgt under arealbaserede tilskudsordninger nedsættes med 1 pct., når de arealer, der ikke er indberettede, udgør mere end 10 pct. og op til og med 20 pct. af det indberettede areal, og når de arealer, der ikke er indberettede, ikke overstiger 5,00 ha. Tilskuddet nedsættes med 2 pct., hvis de arealer, der ikke er indberettede, er over 5,00 ha. 3) Tilskud ansøgt under arealbaserede tilskudsordninger nedsættes med 1 pct., når de arealer, der ikke er indberettede, udgør mere end 20 pct. af de arealer, der er indberettede, men ikke overstiger 5,00 ha. Tilskuddet nedsættes med 2 pct., når de arealer, der ikke er indberettede, udgør mere end 20 pct. af det indberettede areal og er på mere end 5,00 ha, men ikke overstiger 10,00 ha. Tilskuddet nedsættes med 3 pct., hvis de arealer, der ikke er indberettede, udgør mere end 20 pct. af det indberettede areal og overstiger 10,00 ha. 4) Tilskud ansøgt under tilskudsordningerne slagtepræmie og ko-præmie nedsættes, når de arealer, der ikke er indberettede, udgør mere end 3 pct. af det indberettede areal, eller hvis ansøger ikke har indberettet nogen af bedriftens landbrugsarealer. Tilskuddet nedsættes med 1 pct., hvis de arealer, der ikke er indberettede, ikke overstiger 5,00 ha. Tilskuddet nedsættes med 2 pct., hvis det ikkeindberettede areal er over 5,00 ha, men ikke overstiger 10,00 ha. Tilskuddet nedsættes med 3 pct., hvis de arealer, der ikke er indberettede, er over 10,00 ha. Stk. 2. For de i § 1, nr. 2, litra h, angivne tilskudskategorier, beregnes den procentvise tilskudsnedsættelse af en femtedel af tilskuddet.",
      "valid_from": "2023-11-29",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der udbetales ikke tilskud for fejlbehæftede dyr i ansøgningsåret, jf. dog stk. 2 og 3. Potentielt tilskudsberettigede dyr, der ved kontrolbesøg på bedriften ikke er korrekt identificeret eller registrerede, anses som fejlbehæftede. Stk. 2. Ansøger kan få udbetalt tilskud for kvier, tyre og stude ved slagtning i ansøgningsåret, hvis den konstaterede identifikationsfejl eller registreringsfejl rettes inden påbegyndelse af ny holdeperiode, hvor dyret skal opholde sig på ansøgers bedrift i mindst to sammenhængende måneder af de sidste tre måneder inden slagtning eller udførsel med henblik på slagtning i en anden EU-medlemsstat, jf. dog § 20, stk. 1, nr. 2, litra c og d. Stk. 3. Ansøger kan få udbetalt tilskud for køer i ansøgningsåret, hvis den konstaterede identifikationsfejl eller registreringsfejl rettes inden ændringsfristen for fællesskemaet, jf. dog § 20, stk. 1, nr. 2, litra c og d. Stk. 4. Der skal indsendes dokumentation for rettelse af identifikationsfejl inden for tidsfristen, jf. stk. 2 og 3.",
      "valid_from": "2023-11-29",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Dyr, som er konstateret fejlbehæftede, jf. § 9, stk. 1, indgår i beregningen af nedsættelse af tilskud, jf. § 20, uanset om ansøger har rettet fejlen i henhold til § 9, stk. 2 eller 3. Stk. 2. Bestemmelsen i stk. 1 finder anvendelse på fejlbehæftede kvier, tyre og stude, som er omfattet af tilskudsordningen for slagtepræmie, jf. § 1, nr. 3, litra a, uanset om der foretages indberetning for slagtning af dyret i ansøgningsåret.",
      "valid_from": "2023-11-29",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Modtages indberetning om slagtning af dyr i Danmark efter udløb af fristen for indberetning herfor, nedsættes det tilskud, som ansøger ville være berettiget til med 1 pct. pr. arbejdsdag, som fristen for indberetning overskrides. Er forsinkelsen på over 25 arbejdsdage, afvises ansøgningen om slagtepræmie for de forsinket indberettede dyr. Stk. 2. Modtages indberetning om slagtning af dyr i en anden EU-medlemsstat efter udløb af fristen for indberetning herfor, nedsættes det tilskud, som ansøgeren ville have været berettiget til, med 1 pct. pr. arbejdsdag, som fristen for indberetning overskrides. Er forsinkelsen på over 25 arbejdsdage, afvises ansøgningen om slagtepræmie for de forsinket indberettede dyr.",
      "valid_from": "2023-11-29",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Udover de i § 8, nr. 4, og §§ 9-11 angivne tilfælde, gælder, at ethvert dyr, der er omfattet af en manglende opfyldelse af forpligtelser for slagtepræmie eller ko-præmie, betragtes som fejlbehæftet. De fejlbehæftede dyr indgår i beregningen af administrativ sanktion, jf. § 20.",
      "valid_from": "2023-11-29",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Kan en ansøger, der har ansøgt de i § 1, nr. 1 og § 1, nr. 3, angivne tilskudsordninger, ikke opfylde kriterierne for tilskudsberettigelse eller forpligtelser som følge af force majeure eller usædvanlige omstændigheder, bevarer ansøgeren retten til tilskud for de arealer eller de dyr, der var tilskudsberettigede på det tidspunkt, hvor der indtraf force majeure eller usædvanlige omstændigheder.",
      "valid_from": "2023-11-29",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Kan en ansøger, der har ansøgt de i § 1, nr. 2, angivne tilskudsordninger, ikke opfylde de forpligtelser, der gælder for den ansøgte tilskudsordning som følge af force majeure eller usædvanlige omstændigheder, bevarer ansøgeren retten til tilskud for de arealer, der var tilskudsberettigede for de år, hvor force majeure eller de usædvanlige omstændigheder forhindrer opfyldelse af forpligtelserne, jf. dog stk. 2. Stk. 2. Ved udbetaling efter stk. 1 foretages en proportionel reduktion af tilskuddet for de dele af forpligtelsen, for hvilke der ikke er påløbet direkte eller indirekte omkostninger eller indtægtstab, inden force majeure eller de usædvanlige omstændigheder indtraf. Reduktion af tilskud anvendes kun i forbindelse med manglende opfyldelse af forpligtelser. Stk. 3. I tilfælde af flerårige forpligtelser og betalinger skal der ikke ske tilbagebetaling af tilskud, der er modtaget i de foregående år.",
      "valid_from": "2023-11-29",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. I tilfælde af force majeure eller usædvanlige omstændigheder skal ansøger meddele Landbrugsstyrelsen skriftligt herom sammen med en fyldestgørende dokumentation herfor senest 15 arbejdsdage fra det tidspunkt, hvor ansøgeren eller dennes stedfortræder er i stand til at give en sådan meddelelse.",
      "valid_from": "2023-11-29",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. For de arealbaserede tilskudsordninger beregnes en overtrædelsesprocent ved at dividere det overtrådte areal med det godkendte, ansøgte areal, jf. dog stk. 2. Stk. 2. Ved ansøgning om tilskud for arealer, som er registreret på Internet Markkort som beliggende i en markblok af typen permanent græs (PGR) med en tilknyttet tilskudsprocent, skal henholdsvis det godkendte, ansøgte areal samt et eventuelt overtrådt areal ganges med den tilskudsprocent, der er gældende for markblokken, inden der foretages en beregning af overtrædelsesprocenten. Dette gælder dog ikke for ansøgninger om tilskud efter de i § 1, nr. 2, litra f, g og h, angivne tilskudsordninger og tilskudskategorier.",
      "valid_from": "2023-11-29",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. For de arealbaserede tilskudsordninger fastsættes det tilskudsberettigede areal som det godkendte, ansøgte areal, fratrukket et eventuelt overtrådt areal, der er ganget med gældende vægtningsfaktorer, jf. dog stk. 2- 4. Stk. 2. Er forskellen mellem det tilskudsberettigede areal og det samlede godkendte, ansøgte areal, der er ansøgt under en arealbaseret tilskudsordning eller tilskudskategori, på 0,1 ha eller derunder, betragtes det tilskudsberettigede areal som lig med det godkendte, ansøgte areal, jf. dog stk. 4. Stk. 3. Bestemmelsen i stk. 2 finder ikke anvendelse, hvis forskellen mellem det tilskudsberettigede areal og det samlede godkendte, ansøgte areal for den arealbaserede tilskudsordning eller tilskudskategori udgør mere end 20 pct., jf. dog stk. 4. Stk. 4. For de i § 1, nr. 2, litra h, angivne tilskudskategorier finder reglerne i stk. 2 og 3 anvendelse således, at det tilskudsberettigede areal udgør det godkendte, ansøgte areal, fratrukket et eventuelt overtrådt areal, der er ganget med gældende vægtningsfaktorer og divideret med fem.",
      "valid_from": "2023-11-29",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Tilskudsnedsættelse som følge af helt eller delvist bortfald af tilskud ved manglende opfyldelse af forpligtelser samt administrative sanktioner herfor fastsættes som følger for de i § 1, nr. 1, angivne tilskudsordninger: 1) Hvis overtrædelsesprocenten for en tilskudsordning er højst 5 pct., og det overtrådte areal højst udgør 2,00 ha, udbetales tilskud for det tilskudsberettigede areal. 2) Hvis overtrædelsesprocenten for en tilskudsordning er over 5 pct., eller det overtrådte areal er over 2,00 ha, men overtrædelsesprocenten er højst 20 pct., udbetales tilskud for det tilskudsberettigede areal minus en sanktion på 0,5 gange det overtrådte areal. Hvis ansøgeren også i tidligere år i perioden 2023-2027 har haft en overtrædelse på over 5 pct. under den samme tilskudsordning, er sanktionen det overtrådte areal gange en sanktionsfaktor på 1,0. 3) Hvis overtrædelsesprocenten for en tilskudsordning er over 20 pct., udbetales tilskud for det tilskudsberettigede areal minus en sanktion på 1 gange det overtrådte areal. Hvis ansøgeren herudover i tidligere år i perioden 2023-2027 har haft en overtrædelse på over 5 pct. under den samme tilskudsordning, er sanktionen det overtrådte areal gange en sanktionsfaktor på 1,2.",
      "valid_from": "2023-11-29",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Tilskudsnedsættelse som følge af helt eller delvist bortfald af tilskud ved manglende opfyldelse af forpligtelser samt administrative sanktioner herfor fastsættes som følger for de i § 1, nr. 2, angivne tilskudsordninger og tilskudskategorier: 1) Hvis overtrædelsesprocenten for en tilskudsordning eller tilskudskategori højst udgør 10 pct., nedsættes tilskuddet med det overtrådte areal, således at der alene udbetales tilskud for det tilskudsberettigede areal. 2) Hvis overtrædelsesprocenten for en tilskudsordning eller tilskudskategori er på over 10 pct., men ikke over 25 pct., nedsættes tilskuddet med det overtrådte areal, således at der alene betales tilskud for det tilskudsberettigede areal. Herudover pålægges en sanktion svarende til det overtrådte areal gange en sanktionsfaktor på 0,2. Hvis ansøgeren i tidligere år i perioden 2023-2027 har haft en overtrædelsesprocent på 10 eller derover under den samme tilskudsordning eller tilskudskategori, er sanktionen det overtrådte areal gange sanktionsfaktor 0,5. 3) Hvis overtrædelsesprocenten for en tilskudsordning eller tilskudskategori overstiger 25 pct., nedsættes tilskuddet med det overtrådte areal, således at der alene udbetales tilskud for det tilskudsberettigede areal. Herudover pålægges en sanktion svarende til det overtrådte areal gange en sanktionsfaktor på 0,3. Hvis ansøgeren i tidligere år i perioden 2023-2027 har haft en overtrædelsesprocent på over 10 under den samme tilskudsordning eller tilskudskategori, er sanktionen det overtrådte areal gange sanktionsfaktor 1,0. Stk. 2. Ved fastsættelse af tilskudsnedsættelse, jf. stk. 1, for de i § 1, nr. 2, litra f, g og h, angivne tilskudskategorier, skal det overtrådte areal ganges med en vægtningsfaktor, der afspejler alvor, omfang og varighed af den manglende opfyldelse af forpligtelsen. De gældende vægtningsfaktorer er fastsat i følgende bilag: 1) Vægtningsfaktorer for tilskudskategorier under tilskud til pleje af græs- og naturarealer, jf. § 1, nr. 2, litra f, følger af bilag 1. 2) Vægtningsfaktorer for tilskud til kvælstofreducerende virkemidler, jf. § 1, nr. 2, litra g, følger af bilag 2. 3) Vægtningsfaktorer for tilskudskategorier under tilskud til fastholdelse af arealer i vand- og klimaprojekter, jf. § 1, nr. 2, litra h, følger af bilag 3. Stk. 3. Ved manglende opfyldelse af forpligtelser, der ikke knytter sig til de enkelte arealer, fastsættes størrelsen af det areal, hvor den manglende opfyldelse er konstateret, som størrelsen af det godkendte, ansøgte areal, der er ansøgt til efter den gældende tilskudsordning eller tilskudskategori. Stk. 4. Ved fastsættelse af tilskudsnedsættelse, jf. stk. 3, for den i § 1, nr. 2, litra c, angivne tilskudsordning og de i § 1, nr. 2, litra e, angivne tilskudskategorier, skal det overtrådte areal ganges med en vægtningsfaktor, der afspejler alvor, omfang og varighed af den manglende opfyldelse af forpligtelsen. De gældende vægtningsfaktorer er fastsat i følgende bilag: 1) Vægtningsfaktorer for tilskud til varieret planteproduktion, jf. § 1, nr. 2, litra c, følger af bilag 4. 2) Vægtningsfaktorer for tilskudskategorier under økologisk arealstøtte i § 1, nr. 2, litra e, i-iv, følger af bilag 5. Stk. 5. Ved manglende opfyldelse af flere forpligtelser på det samme areal beregnes vægtningsfaktoren ved at sammenlægge de vægtningsfaktorer, der er gældende for den manglende opfyldelse af hver enkelt forpligtelse. Summen af vægtningsfaktorer for det enkelte areal kan maksimalt fastsættes til 1,0, jf. dog stk. 6. Stk. 6. For tilskud under de i § 1, nr. 2, litra c, e, f, g, h, angivne tilskudskategorier, foretages beregning af vægtningsfaktoren ved manglende opfyldelse af flere forpligtelser på samme areal, jf. stk. 5, for hver tilskudskategori. Summen af vægtningsfaktorer for det enkelte areal kan maksimalt fastsættes til 1,0 pr. tilskudskategori.",
      "valid_from": "2023-11-29",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Tilskudsnedsættelse som følge af helt eller delvist bortfald af tilskud ved manglende opfyldelse af forpligtelser samt administrative sanktioner herfor ved ansøgning om henholdsvis slagtepræmie og ko-præmie, jf. § 1, nr. 3, litra a og b, fastsættes som følger: 1) Ved konstatering af tre eller færre fejlbehæftede dyr nedsættes tilskuddet, således at der alene udbetales tilskud for dyr, hvor fejl er rettede. Der pålægges ingen sanktion. 2) Ved konstatering af mere end tre fejlbehæftede dyr beregnes tilskudsnedsættelse og sanktion ud fra størrelsen af fejlprocenten af fejlbehæftede dyr: a) Hvis fejlprocenten for tilskudsordningen ikke overstiger 20 pct., nedsættes tilskuddet således, at der alene udbetales tilskud for dyr, hvor fejl er rettede. Der pålægges en sanktion svarende til fejlprocenten af fejlbehæftede dyr. b) Hvis fejlprocenten for tilskudsordningen overstiger 20 pct., men er højst 30 pct., nedsættes tilskuddet således, at der alene udbetales tilskud for dyr, hvor fejl er rettede. Der pålægges en sanktion svarende til to gange fejlprocenten. c) Hvis fejlprocenten for tilskudsordningen overstiger 30 pct., men er højst 50 pct., udbetales der intet tilskud, selvom fejl er rettede. d) Hvis fejlprocenten for en tilskudsordning overstiger 50 pct., udbetales der intet tilskud. Ansøger pålægges en administrativ sanktion på et beløb svarende til forskellen mellem det beregnede tilskud for de ansøgte dyr og det beregnede tilskud for antallet af fastslåede fejlfrie dyr. Stk. 2. For slagtepræmien beregnes fejlprocenten i stk. 1 ved at dividere antallet af fejlbehæftede dyr med det antal fejlfri dyr, der er indberettet til slagtning med henblik på anmodning om betaling af tilskud i ansøgningsåret. Stk. 3. For ko-præmien beregnes fejlprocenten i stk. 1 ved at dividere antallet af fejlbehæftede dyr med antallet af de i ansøgningen anmeldte fejlfrie dyr.",
      "valid_from": "2023-11-29",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Ansøgers samlede tilskud for ansøgningsåret, jf. de i § 1 angivne tilskudsordninger, nedsættes i følgende rækkefølge: 1) De nedsættelser og sanktioner, der er fastsat i §§ 18 og 19, anvendes på ansøgers tilskud fra arealbaserede tilskudsordninger omfattet af § 1, nr. 1 og 2. De nedsættelser og sanktioner, der er fastsat i § 20, anvendes på ansøgers tilskud fra de animalske tilskudsordninger i § 1, nr. 3. 2) Det beløb, der følger af anvendelsen af nr. 1, 1. pkt., danner grundlag for beregningen af sanktioner i henhold til § 7. Det beløb, der følger af anvendelsen af nr. 1, 2. pkt., danner grundlag for beregningen af nedsættelser i henhold til § 11. 3) Det beløb, der følger af anvendelsen af nr. 2, 1. pkt., danner grundlag for beregningen af nedsættelser, der skal anvendes ved manglende anmeldelse af landbrugsarealer i henhold til § 8, nr. 1-3. Det beløb, der følger af anvendelsen af nr. 2, 2. pkt., danner grundlag for beregningen af nedsættelser, der skal anvendes ved manglende anmeldelse af landbrugsarealer i henhold til § 8 nr. 4. 4) Det samlede beløb, der følger af anvendelsen af nr. 3, 1. og 2. pkt., danner grundlag for anvendelse af den tilpasningssats, der er angivet i artikel 17 i Europa-Parlamentets og Rådets forordning (EU) 2021/2116 af 2. december 2021. 5) Det beløb, der følger af anvendelsen af nr. 4, danner grundlag for beregningen af alle nedsættelser for manglende overholdelse af konditionalitet i henhold til kapitel III i Kommissionens forordning (EU) 2022/1172 af 4. maj 2022.",
      "valid_from": "2023-11-29",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Ansøgere af tilskud fra de i § 1 angivne tilskudsordninger kan for ansøgningsåret maksimalt pålægges administrative sanktioner for overtrædelse af forpligtelser under den ansøgte tilskudsordning eller en tilskudskategori, der svarer til 100 pct. af det godkendte, ansøgte beløb fra tilskudsordningen eller tilskudskategorien for ansøgningsåret. For de i § 1, nr. 2, litra h, angivne tilskudskategorier udgør sanktionsloftet i 1. pkt. en femtedel af det godkendte ansøgte beløb fra tilskudskategorien. Stk. 2. I beregningen af sanktionsloftet i stk. 1, indgår ikke nedsættelser af tilskud, der er begrundet i tilskuddets helt eller delvise bortfald grundet ansøgers manglende opfyldelse af de kriterier for tilskudsberettigelse eller forpligtelser, der gælder for de ansøgte tilskudsordninger.",
      "valid_from": "2023-11-29",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En ansøger, der ved ansøgning om tilskud til en af de i § 1 angivne tilskudsordninger eller tilskudskategorier, har begået en meget alvorlig overtrædelse af loven, de i medfør af loven fastsatte regler eller Den Europæiske Unions forordninger omfattet af loven, kan af Landbrugsstyrelsen udelukkes fra at søge om tilskud fra selvsamme tilskudsordninger eller tilskudskategorier i det følgende kalenderår. Stk. 2. I vurderingen af overtrædelsens alvor, jf. stk. 1, skal der henses til overtrædelsens omfang, varighed og hyppighed. I vurderingen indgår herudover ansøgers forsæt til at begå overtrædelsen eller graden af ansøgers uagtsomhed.",
      "valid_from": "2023-11-29",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Partshøringer efter forvaltningslovens § 19 samt anmodninger om supplerende oplysninger i forbindelse med den satellitbaserede kontrol, jf. § 3, sendes digitalt til ansøger via Tast selv. Stk. 2. Ansøgers besvarelse af partshøringer, jf. stk. 1, skal ske ved digital indgivelse af billeddokumentation til Landbrugsstyrelsen via den applikation, som Landbrugsstyrelsen stiller til rådighed. Supplerende oplysninger indgives via Tast selv. Stk. 3. Landbrugsstyrelsen kan i helt særlige tilfælde, hvor det på grund af akut opståede omstændigheder ikke er muligt for en ansøger at kommunikere digitalt med styrelsen, og på baggrund af en begrundet ansøgning fra ansøgeren, dispensere fra kravet om, at høringssvar til kontrolresultatet skal afgives ved hjælp af den i stk. 2 nævnte applikation.",
      "valid_from": "2023-11-29",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Bekendtgørelsen træder i kraft den 1. januar 2024. Stk. 2. Bekendtgørelsen finder ikke anvendelse på ansøgninger indgivet til de i § 1, nr. 1 og § 1, nr. 2, litra a-e, og § 1, nr. 3, angivne tilskudsordninger og tilskudskategorier for ansøgningsåret 2023. For sådanne ansøgninger finder de hidtil gældende regler i bekendtgørelse nr. 75 af 26. januar 2023 om kontrol og administrative sanktioner for visse tilskudsordninger under Den Europæiske Unions fælles landbrugspolitik med senere ændringer, anvendelse.",
      "valid_from": "2023-11-29",
      "valid_to": null
    }
  ],
  "definitions": []
}
