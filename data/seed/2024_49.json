{
  "id": "2024:49",
  "type": "statute",
  "title": "Bekendtgørelse om ansøgning, elevfordeling og optagelse på de gymnasiale uddannelser",
  "short_name": "BEK H#LOKDOK04",
  "status": "in_force",
  "issued_date": "2024-01-12",
  "url": "https://www.retsinformation.dk/eli/lta/2024/49/xml",
  "description": "Retsinformation source. DocumentId=DA001238; AccessionNumber=B20240004905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i dette kapitel gælder ved ansøgning om optagelse på de gymnasiale uddannelser som supplement til procedurer ved valg af ungdomsuddannelse, som er fastsat i medfør af lov om kommunal indsats for unge under 25 år. Alle ansøgninger om optagelse til de gymnasiale uddannelser skal indgives via Optagelse.dk."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En ansøger, der ønsker forrang til optagelse på en bestemt uddannelse på en bestemt institution eller institutionens afdeling, skal angive dette i sin ansøgning om optagelse og vedlægge relevant dokumentation. Institutionen eller regionen kan behandle ansøgningen om forrang, selvom ansøgeren ikke har angivet korrekt i sin ansøgning, at vedkommende ønsker forrang eller ikke har vedlagt relevant dokumentation. Den institution eller region, der skal vurdere ansøgerens ønske om forrang, jf. §§ 3-6, vurderer, hvilken dokumentation der er relevant."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Institutionen kan give forrang til følgende ansøgere, der senest den 1. marts har søgt om optagelse med forrang på en uddannelse på institutionen eller en afdeling på institutionen som sit højest prioriterede uddannelsesønske: 1) Ansøgere til særligt tilrettelagte forløb for elever med Autisme Spektrum Forstyrrelser, jf. § 29. 2) Ansøgere, der samtidig søger en kostplads, som institutionen er godkendt til. 3) Ansøgere, der vil blive omfattet af § 61, stk. 1 eller 2, i lov om de gymnasiale uddannelser, hvis det fremgår af optagelse.dk, at institutionen vil etablere særlige klasser for sådanne elever. 4) Ansøgere til treårig tilrettelæggelse af uddannelsen til hf-eksamen eller firårig tilrettelæggelse af uddannelsen til teknisk, merkantil eller almen studentereksamen, jf. § 63 i lov om de gymnasiale uddannelser. 5) Ansøgere til profilgymnasier, som opfylder de særlige krav til ansøgerens faglige forudsætninger, som institutionen stiller, jf. § 14, nr. 5, i bekendtgørelse om kapacitetsfastsættelse, zoner og profilgymnasier for de gymnasiale uddannelser. 6) Ansøgere, som af en kommunal eliteidrætsorganisation eller en af KL udpeget kommunal instans er vurderet til at have status som eliteidrætsudøver, når det efter organisationens henholdsvis instansens vurdering er af væsentlig betydning for ansøgerens idrætslige udvikling, at ansøgeren optages på den pågældende institution. 7) Ansøgere til forsøgsordninger, hvis det som led i forsøgsgodkendelsen, jf. § 69, stk. 1, i lov om de gymnasiale uddannelser, er besluttet, at ansøgere, der ønsker at være omfattet af forsøget, skal kunne få forrang. 8) Ansøgere til pre-IB. 9) Ansøgere, som ønsker IBB Shippinglinjen på Det Internationale Gymnasium på Niels Brock (Copenhagen Business College). Stk. 2. Institutionen kan give forrang til ansøgere, jf. stk. 1, nr. 1-3, der senest den 1. marts har søgt om optagelse med forrang på en uddannelse på institutionen eller en afdeling på institutionen som sit næsthøjest prioriterede uddannelsesønske, hvis ansøgeren har søgt den samme forrang på sit højest prioriterede uddannelsesønske. Stk. 3. Stk. 1, nr. 7, omfatter følgende forsøgsordninger, der er godkendt ved bekendtgørelsens ikrafttræden: 1) Forsøg med Nordatlantisk gymnasieklasse på Gribskov Gymnasium til og med optagelse til skoleåret 2024/25. 2) Forsøg med stx-søfart på Frederikshavn Gymnasium til og med optagelse til skoleåret 2024/25."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Institutionen kan give forrang til en ansøger, der senest den 1. marts prioriterer en uddannelse på en bestemt institution som sit højest prioriterede uddannelsesønske, hvis det fremgår af Optagelse.dk, at institutionen udbyder en sjælden studieretning, og ansøgeren samtidig angiver, at ansøgeren ønsker den pågældende sjældne studieretning. Fortegnelse over sjældne studieretninger, der kan ansøges det kommende skoleår, offentliggøres også på Børne- og Undervisningsministeriets hjemmeside."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Regionsrådet i den region, hvor institutionen er placeret, kan give forrang til en ansøger, der senest den 1. marts på grund af sit handicap har søgt om optagelse med forrang på en uddannelse på en bestemt institution som sit højest prioriterede uddannelsesønske. Det er en forudsætning, at regionsrådet vurderer, at det som følge af ansøgerens handicap og mobilitet sammenholdt med institutionens tilgængelighed er af væsentlig betydning for ansøgeren at blive optaget på den pågældende institution. 1. og 2. pkt. gælder tilsvarende for en ansøger, der på grund af sit handicap har søgt om optagelse med forrang på en uddannelse på en bestemt institution som sit næsthøjeste prioriterede uddannelsesønske, hvis ansøgeren har søgt en tilsvarende forrang på sit højest prioriterede uddannelsesønske."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Regionsrådet giver forrang til en ansøger, der inden fordelingen i den centrale fordelingsmekanisme som sit højest prioriterede uddannelsesønske har angivet den toårige uddannelse til hf-eksamen på et voksenuddannelsescenter (VUC), såfremt ansøgeren er fyldt eller fylder 20 år i det kalenderår, hvor ansøgeren søger om optagelse. 1. pkt. gælder tilsvarende for en ansøger, der som sit næsthøjest prioriterede uddannelsesønske har angivet den toårige uddannelse til hf-eksamen på et voksenuddannelsescenter (VUC), hvis ansøgeren har søgt en tilsvarende forrang på sit højest prioriterede uddannelsesønske."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Institutionen eller regionen markerer via Optagelse.dk senest den 18. marts resultatet af institutionens eller regionens vurdering af forrangsansøgninger."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En ansøgers transporttid er ansøgerens estimerede rejsetid ved rejse i Danmark mellem ansøgerens folkeregisteradresse og institutionens eller afdelingens adresse, inklusiv ventetid undervejs. Ved opgørelsen benyttes den af nedenstående transportformer, der giver den korteste transporttid i hele minutter: 1) Offentlig transport. 2) Cykel (ikke elcykel). Stk. 2. Ved offentlig transport, jf. stk. 1, nr. 1, forstås offentlig transport i fast rutefart i kombination med gang. Beregningen af transporttid tager kun udgangspunkt i rejser med tog, bus, metro, letbane samt færger. Dermed inddrages ikke flextrafik eller lignende. Stk. 3. Ved opgørelse af transporttid på cykel benyttes gang på de strækninger, hvor gang vil forkorte transporttiden."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Styrelsen for IT og Læring opgør ansøgerens transporttid på en af Børne- og Undervisningsministeriet årligt fastsat dato i marts ved hjælp af en digital transporttidsberegner. Transporttiden beregnes på baggrund af rejseplansdata, som indhentes på en af Børne- og Undervisningsministeriet årligt fastsat dato efter, at Optagelse.dk åbner for ansøgninger med henblik på optagelse i ansøgningsåret. Den præcise dato for indhentning af rejseplansdata offentliggøres på Børne- og Undervisningsministeriets hjemmeside. Den digitale transporttidsberegner drives af Styrelsen for It og Læring. Stk. 2. Ved opgørelse af transporttid fra ansøgerens folkeregisteradresse til institutionens eller afdelingens adresse identificeres den rejse med kortest transporttid, hvor ansøgeren vil kunne komme frem tidligst 30 minutter og senest 5 minutter før tidspunktet for start af første lektion på institutionen eller afdelingen. Hvis tidspunktet for start af første lektion på institutionen eller afdelingen ikke er kendt på opgørelsestidspunktet, fastsættes tidspunktet til kl. 8.00. Stk. 3. Ved opgørelse af den maksimale transporttid på 45 minutter beregnes transporttiden fra institutionens eller afdelingens adresse til ansøgerens folkeregisteradresse ved at identificere den rejse, hvor ansøgeren, med afgang mellem kl. 15.00 og kl. 17.00, vil få den korteste transporttid. Transporttiden opgøres ved at benytte den samme transportform, som resulterede i den korteste transporttid, jf. § 9, stk. 2. Stk. 4. Ved opgørelse af transporttid lægges ansøgerens folkeregisteradresse til grund. Til brug for opgørelse af transporttid ved fordeling efter §§ 11 h og 11 j i lov om institutioner for almengymnasiale uddannelser og almen voksenuddannelse m.v. indhentes folkeregisteradressen fra det centrale personregister efter ansøgningsfristens udløb som led i fordelingsprocessen. Den præcise periode for indhentning af adresseoplysninger offentliggøres på Børne- og Undervisningsministeriets hjemmeside. Ved opgørelse af transporttid i øvrigt lægges folkeregisteradressen på behandlingstidspunktet til grund."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Der fastsættes en transporttid på 23 minutter for en ansøger uden dansk folkeregisteradresse på de i § 9, stk. 4, anførte tidspunkter, som har søgt optagelse med MitID, og som kan slås op i Det Centrale Personregister. Stk. 2. Ved fordeling af en ansøger, som ikke har søgt optagelse med MitID, eller som ikke kan slås op i Det Centrale Personregister, betragtes ansøgeren som den ansøger, der efter § 11 h, stk. 1, 2. pkt., i lov om institutioner for almengymnasiale uddannelser og almen voksenuddannelse m.v. har den længste transporttid. § 11 h, stk. 2, i lov om institutioner for almengymnasiale uddannelser og almen voksenuddannelse m.v. finder ikke anvendelse ved fordeling af ansøgere uden dansk folkeregisteradresse. Stk. 3. Ansøgere uden dansk folkeregisteradresse, som regionsrådet ikke kan fordele ved brug af den centrale fordelingsmekanisme, fordeles af den region, hvor ansøgerens højest prioriterede uddannelsesønske er placeret. Stk. 4. Stk. 1 finder tillige anvendelse for ansøgere med dansk folkeregisteradresse på de i § 9, stk. 4, anførte tidspunkter, som har søgt optagelse med MitID, og som kan slås op i Det Centrale Personregister, men hvor det ikke er muligt at opgøre transporttid."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Ansøgninger indgivet og underskrevet senest den 1. marts indgår i fordelingsrunden ved den centrale fordelingsmekanisme. Ansøgere, hvis ansøgning ikke er indgået i fordelingsrunden, fordeles af regionsrådet i den region, hvor ansøgeren har bopæl, jf. § 11 k i lov om institutioner for almengymnasiale uddannelser og almen voksenuddannelse m.v."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Børne- og Undervisningsministeriet har besluttet, at der, i henhold til § 11 h, stk. 2, 2. pkt., i lov om institutioner for almengymnasiale uddannelser og almen voksenuddannelse m.v., ikke skal fordeles ansøgere til de uddannelser på de institutioner og afdelinger, der fremgår af bilag 1."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Er der flere forrangsansøgere, jf. §§ 3-6, end der er kapacitet til på den pågældende uddannelse eller pre-IB på den pågældende institution eller afdeling, prioriterer regionsrådet ansøgerne indbyrdes i den centrale fordelingsmekanisme i følgende rækkefølge, dog således at ansøgere omfattet af nr. 7-9 sidestilles med hinanden, og at ansøgere omfattet af nr. 10-11 sidestilles med hinanden: 1) Ansøgere til særligt tilrettelagte forløb for elever med Autisme Spektrum Forstyrrelser, jf. § 29. 2) Ansøgere, der vil blive omfattet af § 61, stk. 1 eller 2, i lov om de gymnasiale uddannelser, hvis det fremgår af Optagelse.dk, at institutionen vil etablere særlige klasser for sådanne elever. 3) Ansøgere, der som følge af et handicap ønsker optagelse på en bestemt institution, jf. § 5. 4) Ansøgere, der samtidig søger en kostplads, som institutionen er godkendt til. 5) Ansøgere til den toårige uddannelse til hf-eksamen på et voksenuddannelsescenter (VUC), der er fyldt eller fylder 20 år i det kalenderår, hvor ansøgeren søger om optagelse, jf. § 6. 6) Ansøgere til profilgymnasier, som opfylder de særlige krav til ansøgerens faglige forudsætninger, som institutionen stiller, jf. § 14, nr. 5, i bekendtgørelse om kapacitetsfastsættelse, zoner og profilgymnasier for de gymnasiale uddannelser. 7) Ansøgere til treårig tilrettelæggelse af den toårige uddannelse til hf-eksamen i kombination med maritim uddannelse i henhold til lov om maritime uddannelser eller i kombination med landbrugsuddannelse, jf. § 63, stk. 3, i lov om de gymnasiale uddannelser. 8) Ansøgere til forsøgsordninger, hvis det som led i forsøgsgodkendelsen, jf. § 69, stk. 1, i lov om de gymnasiale uddannelser, er besluttet, at ansøgere, der ønsker at være omfattet af forsøget, skal kunne få forrang. 9) Ansøgere, der ønsker optagelse på en sjælden studieretning, hvis det fremgår af Optagelse.dk, at den udbydes af institutionen. 10) Ansøgere til treårig tilrettelæggelse af uddannelsen til hf-eksamen eller fireårig tilrettelæggelse af uddannelsen til teknisk, merkantil eller almen studentereksamen, jf. § 63, stk. 1-2, i lov om de gymnasiale uddannelser. 11) Ansøgere, som af en kommunal eliteidrætsorganisation eller en af KL udpeget kommunal instans er vurderet at have status som eliteidrætsudøver, når det efter organisationens henholdsvis instansens vurdering er af væsentlig betydning for ansøgerens idrætslige udvikling, at ansøgeren optages på den pågældende institution. 12) Ansøgere, som ønsker IBB Shippinglinjen på Det Internationale Gymnasium på Niels Brock (Copenhagen Business College). Stk. 2. Regionsrådet prioriterer, jf. stk. 1, en ansøger, der er omfattet af flere af de i stk. 1, nr. 1-12 anførte forrangskategorier på den for ansøgeren mest gunstige måde."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En ansøger, der ikke får forrang, indgår i fordelingen til det pågældende uddannelsesønske som andre ansøgere med samme prioritet uden forrang, før ansøgeren prøves på sit næstprioriterede uddannelsesønske. Reglen i 1. pkt. omfatter dog ikke: 1) Ansøgere, der søger en kostplads på institutionen, såfremt ansøgeren i forbindelse med ansøgningen har anført, at ansøgeren kun ønsker at indgå i fordelingen til det pågældende uddannelsesønske, hvis ansøgeren opnår en samtidig kostplads på institutionen. 2) Ansøgere til særligt tilrettelagte forløb for elever med Autisme Spektrum Forstyrrelser, jf. § 29, medmindre ansøgeren selv har anført, at ansøgeren ønsker at indgå i fordelingen til den pågældende uddannelse på den ansøgte afdeling som andre ansøgere med samme prioritet uden forrang. 3) Ansøgere til den 3-årige uddannelse til almen studentereksamen på Sankt Annæ Gymnasium og ansøgere til hf-uddannelsen på Falkonergården Gymnasium og HF-kursus. 4) Ansøgere til pre-IB. Stk. 2. Ansøgere til særligt tilrettelagte forløb for elever med Autisme Spektrum Forstyrrelser, jf. § 29 er undtaget fordelingen i § 11 h, stk. 2, i lov om institutioner for almengymnasiale uddannelser og almen voksenuddannelse m.v., men fordeles i henhold til § 11 j i lov om institutioner for almengymnasiale uddannelser og almen voksenuddannelse m.v."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Regionsrådet fordeler senest den 3. maj de ansøgere, som skal fordeles i medfør af § 11 j i lov om institutioner for almengymnasiale uddannelser og almen voksenuddannelse m.v."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Institutionen reserverer en foreløbig plads til de ansøgere, som regionsrådet har fordelt til institutionen. Stk. 2. Institutionen giver snarest og senest den 8. maj ansøgeren besked om, at der er reserveret en foreløbig plads til ansøgeren på institutionen. Institutionen informerer samtidig ansøgeren om betingelserne for optagelse på uddannelsen, herunder processen i forbindelse med eventuel optagelsesprøve og efterfølgende optagelsessamtale, vejledningssamtale og standardiseret vurdering. Stk. 3. Den foreløbige plads er reserveret, indtil ansøgeren starter på uddannelsen, dog senest til den 1. september. Den foreløbige plads bortfalder dog forinden i følgende tilfælde: 1) Hvis ansøgeren inden den 1. september trækker sin ansøgning tilbage. 2) Hvis institutionen træffer afgørelse om, at ansøgeren ikke opfylder betingelserne for optagelse på uddannelsen, jf. § 11, stk. 1, og § 12, stk. 1 og 3, i lov om de gymnasiale uddannelser."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Den institution, der efter § 16 har reserveret en foreløbig plads til en ansøger, afgør, så snart det fornødne grundlag foreligger, om ansøgeren kan optages på den uddannelse, som den foreløbige plads vedrører. Stk. 2. Hvis ansøgeren ikke senest otte dage før afholdelse af optagelsesprøve har fået reserveret en foreløbig plads, afgør den højst prioriterede institution, om ansøgeren kan optages på uddannelsen. Stk. 3. Hvis ansøgeren ikke har fået reserveret en foreløbig plads på en institution, herunder i tilfælde hvor ansøgeren har søgt om optagelse efter den 1. marts, afgør den relevante af nedenstående institutioner hurtigst muligt, om ansøgeren kan optages på uddannelsen: 1) Den institution, som regionsrådet i medfør af § 11 k i lov om institutioner for almengymnasiale uddannelser og almen voksenuddannelse m.v. har fordelt ansøgeren til. 2) Den institution, ansøgeren ønsker at skifte til, jf. § 14 i lov om de gymnasiale uddannelser, hvis ansøgeren har afgivet ønske om at skifte institution eller afdeling. 3) Den højst prioriterede institution, som vil kunne have plads til ansøgeren, hvis ansøgeren søger om optagelse efter første hele uge af november. 4) Den højest prioriterede private institution for gymnasiale uddannelser, som ansøgeren søger om optagelse på."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Den institution, der efter § 17 skal afgøre, om ansøgeren kan optages på uddannelsen, indkalder ansøgeren til vejledningssamtale, jf. § 7, stk. 1, nr. 8, og § 9, stk. 1, nr. 9, i lov om de gymnasiale uddannelser, hvis ansøgerens optagelse på uddannelsen efter § 7 eller § 9 i lov om de gymnasiale uddannelser forudsætter dette. Stk. 2. Samtalen afholdes snarest muligt og senest to uger, efter at resultatet af folkeskolens afgangseksamen foreligger. Stk. 3. Ved samtalen udfordrer institutionen ansøgeren fagligt og i forhold til ansøgerens valg af ungdomsuddannelse."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Den institution, der efter § 17 skal afgøre, om ansøgeren kan optages på uddannelsen, indkalder hurtigst muligt ansøgeren til en optagelsesprøve og en efterfølgende optagelsessamtale, hvis ansøgerens optagelse på uddannelsen efter reglerne i § 11, stk. 1, og § 12, stk. 1, i lov om de gymnasiale uddannelser forudsætter dette. Samtidig oplyses ansøgeren om årsagen til indkaldelsen. Ansøgerens førsteprioritetsinstitution kan indkalde ansøgeren til optagelsesprøve og -samtale, inden ansøgeren har fået reserveret en foreløbig plads, jf. § 17. Stk. 2. Hvis ansøgeren ikke er vurderet uddannelsesparat til den ønskede uddannelse, jf. § 7, stk. 1, nr. 2, § 9, stk. 1, nr. 2, eller § 10, stk. 1, nr. 2, i lov om de gymnasiale uddannelser, tilbyder institutionen ansøgeren at deltage i en optagelsesprøve og efterfølgende optagelsessamtale, uanset at det efter samme lovs § 7, stk. 1, nr. 9, § 9, stk. 1, nr. 10, eller § 10, stk. 1, nr. 7, er uafklaret, om ansøgerne vil kunne optages på uddannelsen på baggrund af et retskrav. Tilbuddet gives hurtigst muligt efter, at institutionen er blevet bekendt med, at ansøgeren ikke er vurderet uddannelsesparat til den ønskede uddannelse."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. En ansøger, der forgæves har søgt om optagelse efter §§ 7, 9 eller 10 i lov om de gymnasiale uddannelser, bekræfter ønsket om at fastholde sin ansøgning ved at tilmelde sig optagelsesprøven. Tilsvarende gælder for ansøgere, der er nævnt i § 19, stk. 2."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Den institution, der skal afholde optagelsesprøven og optagelsessamtalen, fastsætter, evt. i samarbejde med andre institutioner, hvilket sted optagelsesprøven og optagelsessamtalen skal foregå."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Reglerne og rammerne for optagelsesprøven er fastsat i bilag 2."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Institutionen afholder optagelsessamtalen, efter at resultatet af optagelsesprøven foreligger. Stk. 2. Ved optagelsessamtalen, der skal være med til at afdække ansøgerens personlige og sociale forudsætninger for at gennemføre uddannelsen, tager institutionen så vidt muligt udgangspunkt i resultatet af den seneste uddannelsesparathedsvurdering og ansøgerens studievalgsportfolio og inddrager resultatet af optagelsesprøven."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Institutionen afgør på baggrund af optagelsessamtalen og resultatet af optagelsesprøven, om ansøgeren kan optages på uddannelsen. Institutionen meddeler tidligst ved samtalens afslutning og senest to uger efter, at resultatet af optagelsesprøven foreligger, sin skriftlige afgørelse til ansøgeren. Afgørelsen kan i helt særlige tilfælde indebære, at ansøgeren kan optages på uddannelsen uden at have bestået prøven, f.eks. i tilfælde, hvor en ansøger, der på grund af særlige indlæringsmæssige udfordringer ikke har bestået optagelsesprøven, ved prøvebesvarelsen og optagelsessamtalen har vist, at ansøgeren på trods af de indlæringsmæssige udfordringer har gode faglige forudsætninger for at gennemføre uddannelsen."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. En ansøger til en treårig gymnasial uddannelse, der efter en konkret vurdering, jf. § 11, stk. 1, og § 12, stk. 1, i lov om de gymnasiale uddannelser, ikke findes optagelsesberettiget, har efter anmodning adgang til at få foretaget en ny vurdering på baggrund af en ny optagelsesprøve og en ny optagelsessamtale. Dette gælder dog ikke, hvis ansøgeren tidligere har fået foretaget fire vurderinger. Ansøgeren kan tillige højst få foretaget to vurderinger i et kalenderår. Stk. 2. En ansøger til den toårige uddannelse til hf-eksamen i direkte forlængelse af 10. klasse, der efter en konkret vurdering, jf. § 11, stk. 1, i lov om de gymnasiale uddannelser, ikke findes optagelsesberettiget, har efter anmodning adgang til at få foretaget én ny vurdering på baggrund af en ny optagelsesprøve og en ny optagelsessamtale."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Den institution, der, jf. § 17, skal afgøre, om ansøgeren kan optages på uddannelsen påbegynder snarest muligt en standardiseret vurdering af ansøgeren, hvis ansøgerens optagelse på uddannelsen efter § 12, stk. 3, i lov om de gymnasiale uddannelser forudsætter dette. Ansøgerens førsteprioritetsinstitution kan indkalde ansøgeren til standardiseret vurdering, inden ansøgeren har fået reserveret en foreløbig plads, jf. § 17. Stk. 2. Institutionen skal inddrage følgende elementer i den standardiserede vurdering af ansøgerens faglige, sociale og personlige forudsætninger for at påbegynde og gennemføre uddannelsen: 1) Om ansøgeren, hvis denne havde søgt om optagelse i umiddelbar forlængelse af 9. eller 10. klasse, efter institutionens vurdering ville have haft retskrav på optagelse på uddannelsen. Hvis institutionen vurderer, at ansøgeren ville have haft retskrav på optagelse, indgår dette med betydelig vægt i vurderingen. 2) Om ansøgeren efter 9. eller 10. klasse har deltaget i uddannelsesaktiviteter, der har udviklet ansøgerens forudsætninger for at kunne gennemføre uddannelsen. 3) Om ansøgeren efter 9. eller 10. klasse har opnået erhvervserfaring eller deltaget i andre aktiviteter, der har udviklet ansøgerens forudsætninger for at kunne gennemføre uddannelsen. Stk. 3. Ansøgeren fremlægger dokumentation for eller sandsynliggør på anden vis sine faglige, sociale og personlige forudsætninger for at påbegynde og gennemføre uddannelsen, jf. stk. 2."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Ansøgere fra Færøerne eller Grønland har på følgende betingelser ret til optagelse på de gymnasiale uddannelser: 1) Ansøgeren er omfattet af den nordiske overenskomst om uddannelsesfællesskab på det gymnasiale niveau. 2) Ansøgeren har gennemført den færøske eller den grønlandske grundskole. 3) Ansøgeren har efter den ansøgte institutions vurdering kvalifikationer svarende til de krav, der gælder for optagelse på den ansøgte uddannelse, jf. dog stk. 5. Stk. 2. Ansøgere fra Europaskolerne, som er oprykket i Europaskolens 5. sekundærklasse, har ret til optagelse på de gymnasiale uddannelser, jf. dog stk. 5. Stk. 3. Ansøgere fra Finland, Island, Norge og Sverige har på følgende betingelser ret til optagelse på de gymnasiale uddannelser: 1) Ansøgeren er omfattet af den nordiske overenskomst om uddannelsesfællesskab på det gymnasiale niveau. 2) Ansøgeren har kvalifikationer svarende til de krav, der gælder for optagelse på den ansøgte uddannelse, jf. dog stk. 5. Stk. 4. Ansøgere fra andre lande har ret til optagelse på de gymnasiale uddannelser, hvis ansøgerens skoleuddannelse i niveau kan sidestilles med en afsluttet 9. eller 10. klasse efter lov om vurdering af udenlandske uddannelseskvalifikationer m.v., jf. dog stk. 5. Stk. 5. Ansøgere, som er omfattet af stk. 1-4, skal ikke opfylde betingelserne om aflæggelse af folkeskolens prøver og eksaminer eller en centralt stillet prøve, jf. §§ 7-11 i lov om de gymnasiale uddannelser, men skal med de tilpasninger, der følger af deres særlige skolegang, opfylde de øvrige optagelsesbetingelser. Den institution, der har reserveret en foreløbig plads til ansøgeren, afgør dette på grundlag af en konkret vurdering og eventuelt en faglig test."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Hvis en ansøger til pre-IB optages på baggrund af en konkret vurdering, jf. § 11, stk. 1, i lov om de gymnasiale uddannelser, afgør institutionen, om der ud over den centrale optagelsesprøve skal afholdes prøver, der er særligt rettet mod pre-IB, og som skal foregå på engelsk."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. En ansøger, der ønsker optagelse på et særligt tilrettelagt forløb for elever med Autisme Spektrum Forstyrrelser efter § 33 b i lov om institutioner for almengymnasiale uddannelser og almen voksenuddannelse m.v. eller § 15 c i lov om institutioner for erhvervsrettet uddannelse, og som har de faglige forudsætninger, der er nødvendige for at gennemføre en gymnasial uddannelse, kan optages efter institutionens konkrete vurdering, hvis der er plads. Følgende betingelser skal i øvrigt være opfyldt: 1) Ansøgeren skal i sin ansøgning have angivet et særligt tilrettelagte forløb for elever med Autisme Spektrum Forstyrrelser som sit højst prioriterede uddannelsesønske. 2) Der skal foreligge en lægeerklæring, der omfatter en diagnose inden for Autisme Spektrum Forstyrrelser og en anbefaling om særundervisning. 3) Kommunalbestyrelsen skal for ansøgere fra grundskolen eller 10. klasse have vurderet, at ansøgeren på baggrund af de personlige og sociale forudsætninger ikke i almindelighed er uddannelsesparat i forhold til gymnasiale uddannelser, men at ansøgeren har tilstrækkelige faglige forudsætninger, således at den pågældende kan henvises til et særligt tilrettelagt forløb. 4) Et visitationsudvalg nedsat af institutionens leder skal have vurderet, at ansøgerens faglige, personlige og sociale kompetencer er tilstrækkelige til, at ansøgeren kan gennemføre det særligt tilrettelagte forløb, herunder at den pågældende har den fornødne motivation. I udvalget indgår personer, som har viden om og erfaring med diagnoser inden for tilbuddets målgruppe."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Regionsrådet drager i samarbejde med institutionerne i gymnasiesamarbejdet og kommunalbestyrelsen omsorg for, at der informeres om de gymnasiale tilbud i regionen. Informationen skal omfatte bl.a. ansøgningsprocedure, optagelsesbetingelser, klageregler, fordelingsregler, udbud af studieretninger og valgfag m.v. på de enkelte uddannelser og institutioner, de væsentligste specifikke adgangskrav til de videregående uddannelser, deltagerbetaling og elevbetaling for visse undervisningsmidler m.v. Stk. 2. Regionsrådet drager samtidig omsorg for, at oplysningerne efter stk. 1 er offentligt tilgængelige på regionsrådets eller institutionernes hjemmesider. Information efter stk. 1 kan endvidere finde sted i form af orienteringsmøder eller skriftligt materiale, der udsendes til bl.a. skoler, biblioteker og jobcentre i regionen. Stk. 3. Regionsrådet koordinerer eventuelle orienteringsmøder på institutioner i regionen og med institutioner i tilgrænsende regioner."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. En klage efter § 72 i lov om de gymnasiale uddannelser om afslag på optagelse skal stiles til Styrelsen for Undervisning og Kvalitet og sendes til institutionen. Klagen skal være modtaget af institutionen senest 10 dage, inklusive dage uden undervisning, efter, at ansøgeren har modtaget den afgørelse, som ansøgeren klager over. Stk. 2. Hvis institutionen ikke på baggrund af klagen imødekommer den fuldt ud, og ansøgeren ikke har trukket sin klage tilbage, udarbejder institutionen sine eventuelle bemærkninger til klagen. Ansøgeren skal herefter have lejlighed til med en frist på fem dage, inklusive dage uden undervisning, at fremkomme med sine eventuelle bemærkninger til institutionens eventuelle bemærkninger til klagen. Sammen med klagen og sine eventuelle bemærkninger sender institutionen ansøgerens eventuelle bemærkninger til styrelsen hurtigst muligt og senest to skoledage efter, at institutionen har modtaget dem eller efter udløbet af ansøgerens frist for at fremkomme med sine eventuelle bemærkninger."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Bekendtgørelsen træder i kraft den 18. januar 2024. Stk. 2. Følgende bekendtgørelser ophæves: 1) Bekendtgørelse nr. 160 af 9. februar 2023 om ansøgning til de gymnasiale uddannelser og forrang til visse ansøgere. 2) Bekendtgørelse nr. 187 af 27. februar 2023 om elevfordeling, transporttid og optagelse på de gymnasiale uddannelser."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i dette kapitel gælder ved ansøgning om optagelse på de gymnasiale uddannelser som supplement til procedurer ved valg af ungdomsuddannelse, som er fastsat i medfør af lov om kommunal indsats for unge under 25 år. Alle ansøgninger om optagelse til de gymnasiale uddannelser skal indgives via Optagelse.dk.",
      "valid_from": "2024-01-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. En ansøger, der ønsker forrang til optagelse på en bestemt uddannelse på en bestemt institution eller institutionens afdeling, skal angive dette i sin ansøgning om optagelse og vedlægge relevant dokumentation. Institutionen eller regionen kan behandle ansøgningen om forrang, selvom ansøgeren ikke har angivet korrekt i sin ansøgning, at vedkommende ønsker forrang eller ikke har vedlagt relevant dokumentation. Den institution eller region, der skal vurdere ansøgerens ønske om forrang, jf. §§ 3-6, vurderer, hvilken dokumentation der er relevant.",
      "valid_from": "2024-01-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Institutionen kan give forrang til følgende ansøgere, der senest den 1. marts har søgt om optagelse med forrang på en uddannelse på institutionen eller en afdeling på institutionen som sit højest prioriterede uddannelsesønske: 1) Ansøgere til særligt tilrettelagte forløb for elever med Autisme Spektrum Forstyrrelser, jf. § 29. 2) Ansøgere, der samtidig søger en kostplads, som institutionen er godkendt til. 3) Ansøgere, der vil blive omfattet af § 61, stk. 1 eller 2, i lov om de gymnasiale uddannelser, hvis det fremgår af optagelse.dk, at institutionen vil etablere særlige klasser for sådanne elever. 4) Ansøgere til treårig tilrettelæggelse af uddannelsen til hf-eksamen eller firårig tilrettelæggelse af uddannelsen til teknisk, merkantil eller almen studentereksamen, jf. § 63 i lov om de gymnasiale uddannelser. 5) Ansøgere til profilgymnasier, som opfylder de særlige krav til ansøgerens faglige forudsætninger, som institutionen stiller, jf. § 14, nr. 5, i bekendtgørelse om kapacitetsfastsættelse, zoner og profilgymnasier for de gymnasiale uddannelser. 6) Ansøgere, som af en kommunal eliteidrætsorganisation eller en af KL udpeget kommunal instans er vurderet til at have status som eliteidrætsudøver, når det efter organisationens henholdsvis instansens vurdering er af væsentlig betydning for ansøgerens idrætslige udvikling, at ansøgeren optages på den pågældende institution. 7) Ansøgere til forsøgsordninger, hvis det som led i forsøgsgodkendelsen, jf. § 69, stk. 1, i lov om de gymnasiale uddannelser, er besluttet, at ansøgere, der ønsker at være omfattet af forsøget, skal kunne få forrang. 8) Ansøgere til pre-IB. 9) Ansøgere, som ønsker IBB Shippinglinjen på Det Internationale Gymnasium på Niels Brock (Copenhagen Business College). Stk. 2. Institutionen kan give forrang til ansøgere, jf. stk. 1, nr. 1-3, der senest den 1. marts har søgt om optagelse med forrang på en uddannelse på institutionen eller en afdeling på institutionen som sit næsthøjest prioriterede uddannelsesønske, hvis ansøgeren har søgt den samme forrang på sit højest prioriterede uddannelsesønske. Stk. 3. Stk. 1, nr. 7, omfatter følgende forsøgsordninger, der er godkendt ved bekendtgørelsens ikrafttræden: 1) Forsøg med Nordatlantisk gymnasieklasse på Gribskov Gymnasium til og med optagelse til skoleåret 2024/25. 2) Forsøg med stx-søfart på Frederikshavn Gymnasium til og med optagelse til skoleåret 2024/25.",
      "valid_from": "2024-01-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Institutionen kan give forrang til en ansøger, der senest den 1. marts prioriterer en uddannelse på en bestemt institution som sit højest prioriterede uddannelsesønske, hvis det fremgår af Optagelse.dk, at institutionen udbyder en sjælden studieretning, og ansøgeren samtidig angiver, at ansøgeren ønsker den pågældende sjældne studieretning. Fortegnelse over sjældne studieretninger, der kan ansøges det kommende skoleår, offentliggøres også på Børne- og Undervisningsministeriets hjemmeside.",
      "valid_from": "2024-01-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Regionsrådet i den region, hvor institutionen er placeret, kan give forrang til en ansøger, der senest den 1. marts på grund af sit handicap har søgt om optagelse med forrang på en uddannelse på en bestemt institution som sit højest prioriterede uddannelsesønske. Det er en forudsætning, at regionsrådet vurderer, at det som følge af ansøgerens handicap og mobilitet sammenholdt med institutionens tilgængelighed er af væsentlig betydning for ansøgeren at blive optaget på den pågældende institution. 1. og 2. pkt. gælder tilsvarende for en ansøger, der på grund af sit handicap har søgt om optagelse med forrang på en uddannelse på en bestemt institution som sit næsthøjeste prioriterede uddannelsesønske, hvis ansøgeren har søgt en tilsvarende forrang på sit højest prioriterede uddannelsesønske.",
      "valid_from": "2024-01-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Regionsrådet giver forrang til en ansøger, der inden fordelingen i den centrale fordelingsmekanisme som sit højest prioriterede uddannelsesønske har angivet den toårige uddannelse til hf-eksamen på et voksenuddannelsescenter (VUC), såfremt ansøgeren er fyldt eller fylder 20 år i det kalenderår, hvor ansøgeren søger om optagelse. 1. pkt. gælder tilsvarende for en ansøger, der som sit næsthøjest prioriterede uddannelsesønske har angivet den toårige uddannelse til hf-eksamen på et voksenuddannelsescenter (VUC), hvis ansøgeren har søgt en tilsvarende forrang på sit højest prioriterede uddannelsesønske.",
      "valid_from": "2024-01-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Institutionen eller regionen markerer via Optagelse.dk senest den 18. marts resultatet af institutionens eller regionens vurdering af forrangsansøgninger.",
      "valid_from": "2024-01-12",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. En ansøgers transporttid er ansøgerens estimerede rejsetid ved rejse i Danmark mellem ansøgerens folkeregisteradresse og institutionens eller afdelingens adresse, inklusiv ventetid undervejs. Ved opgørelsen benyttes den af nedenstående transportformer, der giver den korteste transporttid i hele minutter: 1) Offentlig transport. 2) Cykel (ikke elcykel). Stk. 2. Ved offentlig transport, jf. stk. 1, nr. 1, forstås offentlig transport i fast rutefart i kombination med gang. Beregningen af transporttid tager kun udgangspunkt i rejser med tog, bus, metro, letbane samt færger. Dermed inddrages ikke flextrafik eller lignende. Stk. 3. Ved opgørelse af transporttid på cykel benyttes gang på de strækninger, hvor gang vil forkorte transporttiden.",
      "valid_from": "2024-01-12",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Styrelsen for IT og Læring opgør ansøgerens transporttid på en af Børne- og Undervisningsministeriet årligt fastsat dato i marts ved hjælp af en digital transporttidsberegner. Transporttiden beregnes på baggrund af rejseplansdata, som indhentes på en af Børne- og Undervisningsministeriet årligt fastsat dato efter, at Optagelse.dk åbner for ansøgninger med henblik på optagelse i ansøgningsåret. Den præcise dato for indhentning af rejseplansdata offentliggøres på Børne- og Undervisningsministeriets hjemmeside. Den digitale transporttidsberegner drives af Styrelsen for It og Læring. Stk. 2. Ved opgørelse af transporttid fra ansøgerens folkeregisteradresse til institutionens eller afdelingens adresse identificeres den rejse med kortest transporttid, hvor ansøgeren vil kunne komme frem tidligst 30 minutter og senest 5 minutter før tidspunktet for start af første lektion på institutionen eller afdelingen. Hvis tidspunktet for start af første lektion på institutionen eller afdelingen ikke er kendt på opgørelsestidspunktet, fastsættes tidspunktet til kl. 8.00. Stk. 3. Ved opgørelse af den maksimale transporttid på 45 minutter beregnes transporttiden fra institutionens eller afdelingens adresse til ansøgerens folkeregisteradresse ved at identificere den rejse, hvor ansøgeren, med afgang mellem kl. 15.00 og kl. 17.00, vil få den korteste transporttid. Transporttiden opgøres ved at benytte den samme transportform, som resulterede i den korteste transporttid, jf. § 9, stk. 2. Stk. 4. Ved opgørelse af transporttid lægges ansøgerens folkeregisteradresse til grund. Til brug for opgørelse af transporttid ved fordeling efter §§ 11 h og 11 j i lov om institutioner for almengymnasiale uddannelser og almen voksenuddannelse m.v. indhentes folkeregisteradressen fra det centrale personregister efter ansøgningsfristens udløb som led i fordelingsprocessen. Den præcise periode for indhentning af adresseoplysninger offentliggøres på Børne- og Undervisningsministeriets hjemmeside. Ved opgørelse af transporttid i øvrigt lægges folkeregisteradressen på behandlingstidspunktet til grund.",
      "valid_from": "2024-01-12",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Der fastsættes en transporttid på 23 minutter for en ansøger uden dansk folkeregisteradresse på de i § 9, stk. 4, anførte tidspunkter, som har søgt optagelse med MitID, og som kan slås op i Det Centrale Personregister. Stk. 2. Ved fordeling af en ansøger, som ikke har søgt optagelse med MitID, eller som ikke kan slås op i Det Centrale Personregister, betragtes ansøgeren som den ansøger, der efter § 11 h, stk. 1, 2. pkt., i lov om institutioner for almengymnasiale uddannelser og almen voksenuddannelse m.v. har den længste transporttid. § 11 h, stk. 2, i lov om institutioner for almengymnasiale uddannelser og almen voksenuddannelse m.v. finder ikke anvendelse ved fordeling af ansøgere uden dansk folkeregisteradresse. Stk. 3. Ansøgere uden dansk folkeregisteradresse, som regionsrådet ikke kan fordele ved brug af den centrale fordelingsmekanisme, fordeles af den region, hvor ansøgerens højest prioriterede uddannelsesønske er placeret. Stk. 4. Stk. 1 finder tillige anvendelse for ansøgere med dansk folkeregisteradresse på de i § 9, stk. 4, anførte tidspunkter, som har søgt optagelse med MitID, og som kan slås op i Det Centrale Personregister, men hvor det ikke er muligt at opgøre transporttid.",
      "valid_from": "2024-01-12",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Ansøgninger indgivet og underskrevet senest den 1. marts indgår i fordelingsrunden ved den centrale fordelingsmekanisme. Ansøgere, hvis ansøgning ikke er indgået i fordelingsrunden, fordeles af regionsrådet i den region, hvor ansøgeren har bopæl, jf. § 11 k i lov om institutioner for almengymnasiale uddannelser og almen voksenuddannelse m.v.",
      "valid_from": "2024-01-12",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Børne- og Undervisningsministeriet har besluttet, at der, i henhold til § 11 h, stk. 2, 2. pkt., i lov om institutioner for almengymnasiale uddannelser og almen voksenuddannelse m.v., ikke skal fordeles ansøgere til de uddannelser på de institutioner og afdelinger, der fremgår af bilag 1.",
      "valid_from": "2024-01-12",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Er der flere forrangsansøgere, jf. §§ 3-6, end der er kapacitet til på den pågældende uddannelse eller pre-IB på den pågældende institution eller afdeling, prioriterer regionsrådet ansøgerne indbyrdes i den centrale fordelingsmekanisme i følgende rækkefølge, dog således at ansøgere omfattet af nr. 7-9 sidestilles med hinanden, og at ansøgere omfattet af nr. 10-11 sidestilles med hinanden: 1) Ansøgere til særligt tilrettelagte forløb for elever med Autisme Spektrum Forstyrrelser, jf. § 29. 2) Ansøgere, der vil blive omfattet af § 61, stk. 1 eller 2, i lov om de gymnasiale uddannelser, hvis det fremgår af Optagelse.dk, at institutionen vil etablere særlige klasser for sådanne elever. 3) Ansøgere, der som følge af et handicap ønsker optagelse på en bestemt institution, jf. § 5. 4) Ansøgere, der samtidig søger en kostplads, som institutionen er godkendt til. 5) Ansøgere til den toårige uddannelse til hf-eksamen på et voksenuddannelsescenter (VUC), der er fyldt eller fylder 20 år i det kalenderår, hvor ansøgeren søger om optagelse, jf. § 6. 6) Ansøgere til profilgymnasier, som opfylder de særlige krav til ansøgerens faglige forudsætninger, som institutionen stiller, jf. § 14, nr. 5, i bekendtgørelse om kapacitetsfastsættelse, zoner og profilgymnasier for de gymnasiale uddannelser. 7) Ansøgere til treårig tilrettelæggelse af den toårige uddannelse til hf-eksamen i kombination med maritim uddannelse i henhold til lov om maritime uddannelser eller i kombination med landbrugsuddannelse, jf. § 63, stk. 3, i lov om de gymnasiale uddannelser. 8) Ansøgere til forsøgsordninger, hvis det som led i forsøgsgodkendelsen, jf. § 69, stk. 1, i lov om de gymnasiale uddannelser, er besluttet, at ansøgere, der ønsker at være omfattet af forsøget, skal kunne få forrang. 9) Ansøgere, der ønsker optagelse på en sjælden studieretning, hvis det fremgår af Optagelse.dk, at den udbydes af institutionen. 10) Ansøgere til treårig tilrettelæggelse af uddannelsen til hf-eksamen eller fireårig tilrettelæggelse af uddannelsen til teknisk, merkantil eller almen studentereksamen, jf. § 63, stk. 1-2, i lov om de gymnasiale uddannelser. 11) Ansøgere, som af en kommunal eliteidrætsorganisation eller en af KL udpeget kommunal instans er vurderet at have status som eliteidrætsudøver, når det efter organisationens henholdsvis instansens vurdering er af væsentlig betydning for ansøgerens idrætslige udvikling, at ansøgeren optages på den pågældende institution. 12) Ansøgere, som ønsker IBB Shippinglinjen på Det Internationale Gymnasium på Niels Brock (Copenhagen Business College). Stk. 2. Regionsrådet prioriterer, jf. stk. 1, en ansøger, der er omfattet af flere af de i stk. 1, nr. 1-12 anførte forrangskategorier på den for ansøgeren mest gunstige måde.",
      "valid_from": "2024-01-12",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En ansøger, der ikke får forrang, indgår i fordelingen til det pågældende uddannelsesønske som andre ansøgere med samme prioritet uden forrang, før ansøgeren prøves på sit næstprioriterede uddannelsesønske. Reglen i 1. pkt. omfatter dog ikke: 1) Ansøgere, der søger en kostplads på institutionen, såfremt ansøgeren i forbindelse med ansøgningen har anført, at ansøgeren kun ønsker at indgå i fordelingen til det pågældende uddannelsesønske, hvis ansøgeren opnår en samtidig kostplads på institutionen. 2) Ansøgere til særligt tilrettelagte forløb for elever med Autisme Spektrum Forstyrrelser, jf. § 29, medmindre ansøgeren selv har anført, at ansøgeren ønsker at indgå i fordelingen til den pågældende uddannelse på den ansøgte afdeling som andre ansøgere med samme prioritet uden forrang. 3) Ansøgere til den 3-årige uddannelse til almen studentereksamen på Sankt Annæ Gymnasium og ansøgere til hf-uddannelsen på Falkonergården Gymnasium og HF-kursus. 4) Ansøgere til pre-IB. Stk. 2. Ansøgere til særligt tilrettelagte forløb for elever med Autisme Spektrum Forstyrrelser, jf. § 29 er undtaget fordelingen i § 11 h, stk. 2, i lov om institutioner for almengymnasiale uddannelser og almen voksenuddannelse m.v., men fordeles i henhold til § 11 j i lov om institutioner for almengymnasiale uddannelser og almen voksenuddannelse m.v.",
      "valid_from": "2024-01-12",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Regionsrådet fordeler senest den 3. maj de ansøgere, som skal fordeles i medfør af § 11 j i lov om institutioner for almengymnasiale uddannelser og almen voksenuddannelse m.v.",
      "valid_from": "2024-01-12",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Institutionen reserverer en foreløbig plads til de ansøgere, som regionsrådet har fordelt til institutionen. Stk. 2. Institutionen giver snarest og senest den 8. maj ansøgeren besked om, at der er reserveret en foreløbig plads til ansøgeren på institutionen. Institutionen informerer samtidig ansøgeren om betingelserne for optagelse på uddannelsen, herunder processen i forbindelse med eventuel optagelsesprøve og efterfølgende optagelsessamtale, vejledningssamtale og standardiseret vurdering. Stk. 3. Den foreløbige plads er reserveret, indtil ansøgeren starter på uddannelsen, dog senest til den 1. september. Den foreløbige plads bortfalder dog forinden i følgende tilfælde: 1) Hvis ansøgeren inden den 1. september trækker sin ansøgning tilbage. 2) Hvis institutionen træffer afgørelse om, at ansøgeren ikke opfylder betingelserne for optagelse på uddannelsen, jf. § 11, stk. 1, og § 12, stk. 1 og 3, i lov om de gymnasiale uddannelser.",
      "valid_from": "2024-01-12",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Den institution, der efter § 16 har reserveret en foreløbig plads til en ansøger, afgør, så snart det fornødne grundlag foreligger, om ansøgeren kan optages på den uddannelse, som den foreløbige plads vedrører. Stk. 2. Hvis ansøgeren ikke senest otte dage før afholdelse af optagelsesprøve har fået reserveret en foreløbig plads, afgør den højst prioriterede institution, om ansøgeren kan optages på uddannelsen. Stk. 3. Hvis ansøgeren ikke har fået reserveret en foreløbig plads på en institution, herunder i tilfælde hvor ansøgeren har søgt om optagelse efter den 1. marts, afgør den relevante af nedenstående institutioner hurtigst muligt, om ansøgeren kan optages på uddannelsen: 1) Den institution, som regionsrådet i medfør af § 11 k i lov om institutioner for almengymnasiale uddannelser og almen voksenuddannelse m.v. har fordelt ansøgeren til. 2) Den institution, ansøgeren ønsker at skifte til, jf. § 14 i lov om de gymnasiale uddannelser, hvis ansøgeren har afgivet ønske om at skifte institution eller afdeling. 3) Den højst prioriterede institution, som vil kunne have plads til ansøgeren, hvis ansøgeren søger om optagelse efter første hele uge af november. 4) Den højest prioriterede private institution for gymnasiale uddannelser, som ansøgeren søger om optagelse på.",
      "valid_from": "2024-01-12",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Den institution, der efter § 17 skal afgøre, om ansøgeren kan optages på uddannelsen, indkalder ansøgeren til vejledningssamtale, jf. § 7, stk. 1, nr. 8, og § 9, stk. 1, nr. 9, i lov om de gymnasiale uddannelser, hvis ansøgerens optagelse på uddannelsen efter § 7 eller § 9 i lov om de gymnasiale uddannelser forudsætter dette. Stk. 2. Samtalen afholdes snarest muligt og senest to uger, efter at resultatet af folkeskolens afgangseksamen foreligger. Stk. 3. Ved samtalen udfordrer institutionen ansøgeren fagligt og i forhold til ansøgerens valg af ungdomsuddannelse.",
      "valid_from": "2024-01-12",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Den institution, der efter § 17 skal afgøre, om ansøgeren kan optages på uddannelsen, indkalder hurtigst muligt ansøgeren til en optagelsesprøve og en efterfølgende optagelsessamtale, hvis ansøgerens optagelse på uddannelsen efter reglerne i § 11, stk. 1, og § 12, stk. 1, i lov om de gymnasiale uddannelser forudsætter dette. Samtidig oplyses ansøgeren om årsagen til indkaldelsen. Ansøgerens førsteprioritetsinstitution kan indkalde ansøgeren til optagelsesprøve og -samtale, inden ansøgeren har fået reserveret en foreløbig plads, jf. § 17. Stk. 2. Hvis ansøgeren ikke er vurderet uddannelsesparat til den ønskede uddannelse, jf. § 7, stk. 1, nr. 2, § 9, stk. 1, nr. 2, eller § 10, stk. 1, nr. 2, i lov om de gymnasiale uddannelser, tilbyder institutionen ansøgeren at deltage i en optagelsesprøve og efterfølgende optagelsessamtale, uanset at det efter samme lovs § 7, stk. 1, nr. 9, § 9, stk. 1, nr. 10, eller § 10, stk. 1, nr. 7, er uafklaret, om ansøgerne vil kunne optages på uddannelsen på baggrund af et retskrav. Tilbuddet gives hurtigst muligt efter, at institutionen er blevet bekendt med, at ansøgeren ikke er vurderet uddannelsesparat til den ønskede uddannelse.",
      "valid_from": "2024-01-12",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. En ansøger, der forgæves har søgt om optagelse efter §§ 7, 9 eller 10 i lov om de gymnasiale uddannelser, bekræfter ønsket om at fastholde sin ansøgning ved at tilmelde sig optagelsesprøven. Tilsvarende gælder for ansøgere, der er nævnt i § 19, stk. 2.",
      "valid_from": "2024-01-12",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Den institution, der skal afholde optagelsesprøven og optagelsessamtalen, fastsætter, evt. i samarbejde med andre institutioner, hvilket sted optagelsesprøven og optagelsessamtalen skal foregå.",
      "valid_from": "2024-01-12",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Reglerne og rammerne for optagelsesprøven er fastsat i bilag 2.",
      "valid_from": "2024-01-12",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Institutionen afholder optagelsessamtalen, efter at resultatet af optagelsesprøven foreligger. Stk. 2. Ved optagelsessamtalen, der skal være med til at afdække ansøgerens personlige og sociale forudsætninger for at gennemføre uddannelsen, tager institutionen så vidt muligt udgangspunkt i resultatet af den seneste uddannelsesparathedsvurdering og ansøgerens studievalgsportfolio og inddrager resultatet af optagelsesprøven.",
      "valid_from": "2024-01-12",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Institutionen afgør på baggrund af optagelsessamtalen og resultatet af optagelsesprøven, om ansøgeren kan optages på uddannelsen. Institutionen meddeler tidligst ved samtalens afslutning og senest to uger efter, at resultatet af optagelsesprøven foreligger, sin skriftlige afgørelse til ansøgeren. Afgørelsen kan i helt særlige tilfælde indebære, at ansøgeren kan optages på uddannelsen uden at have bestået prøven, f.eks. i tilfælde, hvor en ansøger, der på grund af særlige indlæringsmæssige udfordringer ikke har bestået optagelsesprøven, ved prøvebesvarelsen og optagelsessamtalen har vist, at ansøgeren på trods af de indlæringsmæssige udfordringer har gode faglige forudsætninger for at gennemføre uddannelsen.",
      "valid_from": "2024-01-12",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. En ansøger til en treårig gymnasial uddannelse, der efter en konkret vurdering, jf. § 11, stk. 1, og § 12, stk. 1, i lov om de gymnasiale uddannelser, ikke findes optagelsesberettiget, har efter anmodning adgang til at få foretaget en ny vurdering på baggrund af en ny optagelsesprøve og en ny optagelsessamtale. Dette gælder dog ikke, hvis ansøgeren tidligere har fået foretaget fire vurderinger. Ansøgeren kan tillige højst få foretaget to vurderinger i et kalenderår. Stk. 2. En ansøger til den toårige uddannelse til hf-eksamen i direkte forlængelse af 10. klasse, der efter en konkret vurdering, jf. § 11, stk. 1, i lov om de gymnasiale uddannelser, ikke findes optagelsesberettiget, har efter anmodning adgang til at få foretaget én ny vurdering på baggrund af en ny optagelsesprøve og en ny optagelsessamtale.",
      "valid_from": "2024-01-12",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Den institution, der, jf. § 17, skal afgøre, om ansøgeren kan optages på uddannelsen påbegynder snarest muligt en standardiseret vurdering af ansøgeren, hvis ansøgerens optagelse på uddannelsen efter § 12, stk. 3, i lov om de gymnasiale uddannelser forudsætter dette. Ansøgerens førsteprioritetsinstitution kan indkalde ansøgeren til standardiseret vurdering, inden ansøgeren har fået reserveret en foreløbig plads, jf. § 17. Stk. 2. Institutionen skal inddrage følgende elementer i den standardiserede vurdering af ansøgerens faglige, sociale og personlige forudsætninger for at påbegynde og gennemføre uddannelsen: 1) Om ansøgeren, hvis denne havde søgt om optagelse i umiddelbar forlængelse af 9. eller 10. klasse, efter institutionens vurdering ville have haft retskrav på optagelse på uddannelsen. Hvis institutionen vurderer, at ansøgeren ville have haft retskrav på optagelse, indgår dette med betydelig vægt i vurderingen. 2) Om ansøgeren efter 9. eller 10. klasse har deltaget i uddannelsesaktiviteter, der har udviklet ansøgerens forudsætninger for at kunne gennemføre uddannelsen. 3) Om ansøgeren efter 9. eller 10. klasse har opnået erhvervserfaring eller deltaget i andre aktiviteter, der har udviklet ansøgerens forudsætninger for at kunne gennemføre uddannelsen. Stk. 3. Ansøgeren fremlægger dokumentation for eller sandsynliggør på anden vis sine faglige, sociale og personlige forudsætninger for at påbegynde og gennemføre uddannelsen, jf. stk. 2.",
      "valid_from": "2024-01-12",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Ansøgere fra Færøerne eller Grønland har på følgende betingelser ret til optagelse på de gymnasiale uddannelser: 1) Ansøgeren er omfattet af den nordiske overenskomst om uddannelsesfællesskab på det gymnasiale niveau. 2) Ansøgeren har gennemført den færøske eller den grønlandske grundskole. 3) Ansøgeren har efter den ansøgte institutions vurdering kvalifikationer svarende til de krav, der gælder for optagelse på den ansøgte uddannelse, jf. dog stk. 5. Stk. 2. Ansøgere fra Europaskolerne, som er oprykket i Europaskolens 5. sekundærklasse, har ret til optagelse på de gymnasiale uddannelser, jf. dog stk. 5. Stk. 3. Ansøgere fra Finland, Island, Norge og Sverige har på følgende betingelser ret til optagelse på de gymnasiale uddannelser: 1) Ansøgeren er omfattet af den nordiske overenskomst om uddannelsesfællesskab på det gymnasiale niveau. 2) Ansøgeren har kvalifikationer svarende til de krav, der gælder for optagelse på den ansøgte uddannelse, jf. dog stk. 5. Stk. 4. Ansøgere fra andre lande har ret til optagelse på de gymnasiale uddannelser, hvis ansøgerens skoleuddannelse i niveau kan sidestilles med en afsluttet 9. eller 10. klasse efter lov om vurdering af udenlandske uddannelseskvalifikationer m.v., jf. dog stk. 5. Stk. 5. Ansøgere, som er omfattet af stk. 1-4, skal ikke opfylde betingelserne om aflæggelse af folkeskolens prøver og eksaminer eller en centralt stillet prøve, jf. §§ 7-11 i lov om de gymnasiale uddannelser, men skal med de tilpasninger, der følger af deres særlige skolegang, opfylde de øvrige optagelsesbetingelser. Den institution, der har reserveret en foreløbig plads til ansøgeren, afgør dette på grundlag af en konkret vurdering og eventuelt en faglig test.",
      "valid_from": "2024-01-12",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Hvis en ansøger til pre-IB optages på baggrund af en konkret vurdering, jf. § 11, stk. 1, i lov om de gymnasiale uddannelser, afgør institutionen, om der ud over den centrale optagelsesprøve skal afholdes prøver, der er særligt rettet mod pre-IB, og som skal foregå på engelsk.",
      "valid_from": "2024-01-12",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. En ansøger, der ønsker optagelse på et særligt tilrettelagt forløb for elever med Autisme Spektrum Forstyrrelser efter § 33 b i lov om institutioner for almengymnasiale uddannelser og almen voksenuddannelse m.v. eller § 15 c i lov om institutioner for erhvervsrettet uddannelse, og som har de faglige forudsætninger, der er nødvendige for at gennemføre en gymnasial uddannelse, kan optages efter institutionens konkrete vurdering, hvis der er plads. Følgende betingelser skal i øvrigt være opfyldt: 1) Ansøgeren skal i sin ansøgning have angivet et særligt tilrettelagte forløb for elever med Autisme Spektrum Forstyrrelser som sit højst prioriterede uddannelsesønske. 2) Der skal foreligge en lægeerklæring, der omfatter en diagnose inden for Autisme Spektrum Forstyrrelser og en anbefaling om særundervisning. 3) Kommunalbestyrelsen skal for ansøgere fra grundskolen eller 10. klasse have vurderet, at ansøgeren på baggrund af de personlige og sociale forudsætninger ikke i almindelighed er uddannelsesparat i forhold til gymnasiale uddannelser, men at ansøgeren har tilstrækkelige faglige forudsætninger, således at den pågældende kan henvises til et særligt tilrettelagt forløb. 4) Et visitationsudvalg nedsat af institutionens leder skal have vurderet, at ansøgerens faglige, personlige og sociale kompetencer er tilstrækkelige til, at ansøgeren kan gennemføre det særligt tilrettelagte forløb, herunder at den pågældende har den fornødne motivation. I udvalget indgår personer, som har viden om og erfaring med diagnoser inden for tilbuddets målgruppe.",
      "valid_from": "2024-01-12",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Regionsrådet drager i samarbejde med institutionerne i gymnasiesamarbejdet og kommunalbestyrelsen omsorg for, at der informeres om de gymnasiale tilbud i regionen. Informationen skal omfatte bl.a. ansøgningsprocedure, optagelsesbetingelser, klageregler, fordelingsregler, udbud af studieretninger og valgfag m.v. på de enkelte uddannelser og institutioner, de væsentligste specifikke adgangskrav til de videregående uddannelser, deltagerbetaling og elevbetaling for visse undervisningsmidler m.v. Stk. 2. Regionsrådet drager samtidig omsorg for, at oplysningerne efter stk. 1 er offentligt tilgængelige på regionsrådets eller institutionernes hjemmesider. Information efter stk. 1 kan endvidere finde sted i form af orienteringsmøder eller skriftligt materiale, der udsendes til bl.a. skoler, biblioteker og jobcentre i regionen. Stk. 3. Regionsrådet koordinerer eventuelle orienteringsmøder på institutioner i regionen og med institutioner i tilgrænsende regioner.",
      "valid_from": "2024-01-12",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. En klage efter § 72 i lov om de gymnasiale uddannelser om afslag på optagelse skal stiles til Styrelsen for Undervisning og Kvalitet og sendes til institutionen. Klagen skal være modtaget af institutionen senest 10 dage, inklusive dage uden undervisning, efter, at ansøgeren har modtaget den afgørelse, som ansøgeren klager over. Stk. 2. Hvis institutionen ikke på baggrund af klagen imødekommer den fuldt ud, og ansøgeren ikke har trukket sin klage tilbage, udarbejder institutionen sine eventuelle bemærkninger til klagen. Ansøgeren skal herefter have lejlighed til med en frist på fem dage, inklusive dage uden undervisning, at fremkomme med sine eventuelle bemærkninger til institutionens eventuelle bemærkninger til klagen. Sammen med klagen og sine eventuelle bemærkninger sender institutionen ansøgerens eventuelle bemærkninger til styrelsen hurtigst muligt og senest to skoledage efter, at institutionen har modtaget dem eller efter udløbet af ansøgerens frist for at fremkomme med sine eventuelle bemærkninger.",
      "valid_from": "2024-01-12",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Bekendtgørelsen træder i kraft den 18. januar 2024. Stk. 2. Følgende bekendtgørelser ophæves: 1) Bekendtgørelse nr. 160 af 9. februar 2023 om ansøgning til de gymnasiale uddannelser og forrang til visse ansøgere. 2) Bekendtgørelse nr. 187 af 27. februar 2023 om elevfordeling, transporttid og optagelse på de gymnasiale uddannelser.",
      "valid_from": "2024-01-12",
      "valid_to": null
    }
  ],
  "definitions": []
}
