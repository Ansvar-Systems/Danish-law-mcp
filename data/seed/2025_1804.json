{
  "id": "2025:1804",
  "type": "statute",
  "title": "Bekendtgørelse om genoptræningsplaner og om patienters valg af genoptræningstilbud efter udskrivning fra sygehus",
  "short_name": "BEK H#LOKDOK04",
  "status": "in_force",
  "issued_date": "2025-12-29",
  "url": "https://www.retsinformation.dk/eli/lta/2025/1804/xml",
  "description": "Retsinformation source. DocumentId=DI001710; AccessionNumber=B20250180405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Regionsrådet skal tilbyde en individuel genoptræningsplan til patienter, der har et lægefagligt begrundet behov for genoptræning efter udskrivning fra sygehus. Stk. 2. Genoptræningsplanen skal være skriftlig, og den skal udarbejdes i samarbejde med patienten og eventuelle pårørende. For en patient, der varigt mangler evnen til at give informeret samtykke, kan informeret samtykke gives i henhold til reglerne i sundhedslovens § 18."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Genoptræningsplanen skal angive, om patienten har behov for almen genoptræning, genoptræning på specialiseret niveau eller rehabilitering på specialiseret niveau, jf. bilag 1. Stk. 2. Genoptræningsplanen skal indeholde en beskrivelse af patientens funktionsevne og genoptræningsbehov på udskrivningstidspunktet, herunder en angivelse af, hvilke funktionsevnenedsættelser som genoptræningen skal rette sig imod m.v. Stk. 3. For patienter med behov for rehabilitering på specialiseret niveau skal genoptræningsplanen beskrive patientens samlede funktionsevne samt patientens samlede behov for rehabiliteringsindsatser på udskrivelsestidspunktet. Stk. 4. Genoptræningsplanen skal indeholde oplysninger om, hvordan bopælsregionen og bopælskommunen kan kontaktes med henblik på koordinering af genoptræningsforløbet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Genoptræningsplanen skal angive en tidsfrist for opstart af genoptræningen efter udskrivning fra sygehus, hvis der er sundhedsfagligt begrundet behov herfor. Stk. 2. Såfremt der er behov for en udskudt opstart af genoptræning af sundhedsfaglige grunde, skal dette fremgå af genoptræningsplanen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Genoptræningsplanen skal senest udleveres til patienten på udskrivningstidspunktet. Stk. 2. Hvor en patient efter udskrivning fra sygehus har behov for almen genoptræning, som efter sundhedslovens § 139 a varetages af kommunen, skal genoptræningsplanen samtidig efter aftale med patienten sendes til patientens bopælskommune samt til patientens alment praktiserende læge. Stk. 3. Hvor en patient efter udskrivning fra sygehus har behov for rehabilitering på specialiseret niveau, som efter sundhedslovens 139 b varetages af regionen, skal genoptræningsplanen samtidig efter aftale med patienten sendes til patientens bopælsregion, til patientens alment praktiserende læge og patientens bopælskommune. Stk. 4. Hvor en patient efter udskrivning fra sygehus har behov for genoptræning på specialiseret niveau, som efter sundhedslovens § 139 b varetages af regionen, og som jf. bilag 1 foregår på et sygehus, skal genoptræningsplanen samtidig efter aftale med patienten sendes til det valgte sygehus, til patientens alment praktiserende læge og patientens bopælskommune."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen og regionsrådet tilrettelægger genoptræningsindsatsen i sammenhæng med andre indsatser, der kan bidrage til borgerens samlede rehabilitering i henhold til sundhedsloven samt anden lovgivning. Stk. 2. Kommunalbestyrelsen og regionsrådet kan ikke tilsidesætte den lægefaglige vurdering af patientens genoptrænings- eller rehabiliteringsbehov, herunder om patienten har behov for almen genoptræning, genoptræning på specialiseret niveau eller rehabilitering på specialiseret niveau. Stk. 3. Såfremt genoptræningsplanen angiver, at patienten har behov for almen genoptræning efter udskrivning, skal kommunalbestyrelsen snarest muligt og på baggrund af en sundhedsfaglig vurdering angive, hvorvidt patienten har behov for genoptræning på basalt eller avanceret niveau, jf. bilag 1."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Hvis genoptræningsplanen angiver, at der er behov for almen genoptræning skal kommunalbestyrelsen senest fire dage efter udskrivningen fra sygehus informere borgeren om, hvor og hvornår kommunen kan tilbyde borgeren opstart af genoptræning, samt hvilken type almen genoptræning kommunalbestyrelsen har vurderet, der er brug for. Stk. 2. Hvis genoptræningsplanen angiver, at der er behov for rehabilitering på specialiseret niveau skal regionsrådet senest fire dage efter udskrivningen fra sygehus informere borgeren om, hvor og hvornår regionen kan tilbyde borgeren opstart af genoptræning. Stk. 3. Kommunalbestyrelsen og regionsrådet kan fastsætte en rimelig frist for, hvornår borgeren senest skal meddele kommunen eller regionen, om borgeren ønsker at benytte sig af det frie valg. Stk. 4. Opstart forstås som første møde med en sundhedsperson, der skal varetage hele eller dele af borgerens genoptræning."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Patienter, der har fået en genoptræningsplan efter udskrivning fra et sygehus, kan vælge mellem genoptræningstilbud efter sundhedslovens §§ 139 a og 139 b, som bopælskommunen henholdsvis bopælsregionen har etableret ved egne institutioner eller indgået aftaler om med andre myndigheder eller private leverandører, og kan også vælge genoptræningstilbud på andre kommuners og regioners institutioner på det til patienten angivne specialiseringsniveau, jf. dog stk. 2 og 3. Stk. 2. En kommunes henholdsvis en regions genoptræningsinstitution kan af kapacitetsmæssige årsager afvise at modtage patienter, der har bopæl i en anden kommune eller region, hvis institutionen har væsentlig længere ventetider til genoptræning end andre kommunale eller regionale genoptræningsinstitutioner, og hvis væsentlige hensyn til patienter fra egen kommune eller region ellers vil blive tilsidesat. Stk. 3. Såfremt kommunalbestyrelsen eller regionsrådet ikke kan tilbyde opstart af genoptræningstilbud efter stk. 1 inden for syv dage efter udskrivning, har borgeren ret til frit at vælge en leverandør af genoptræning blandt de leverandører, KL henholdsvis Danske Regioner har indgået aftale med i henhold til sundhedslovens § 140, stk. 4, hvis den private leverandør kan opstarte genoptræningen senest samtidig med tilbuddet efter § 6, stk. 1 og 2. Udskrivningsdagen tæller som dag nul. Stk. 4. Kommunalbestyrelsen henholdsvis regionsrådet skal oplyse om muligheden for frit valg af genoptræningstilbud efter stk. 1 og stk. 3. Stk. 5. Det frie valg af leverandører efter stk. 3 er ikke afgrænset til patientens bopælskommune eller bopælsregion. Stk. 6. Personer, der efter udskrivning fra et sygehus har behov for genoptræning, som skal ydes på et sygehus, jf. § 2, stk. 1 (genoptræning på specialiseret niveau), kan vælge mellem enhver regions sygehuse, jf. §§ 15-17 og §§ 19-22 i bekendtgørelse nr. 657 af 28. juni 2019 om ret til sygehusbehandling."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kommunalbestyrelsens og regionsrådets forpligtelse til at tilbyde genoptræning efter § 7, stk. 1, består efter retten til frit valg af leverandør, jf. § 7, stk. 3, er trådt i kraft, og indtil borgeren har meddelt kommunalbestyrelsen eller regionsrådet, at der er aftalt opstart med en privat leverandør senest samtidig med det kommunale eller regionale tilbud om opstart, jf. § 6, stk. 3. Stk. 2. Når borgeren har meddelt kommunen eller regionen, at der er aftalt opstart hos en privat leverandør oversender kommunalbestyrelsen eller regionsrådet genoptræningsplanen til den private leverandør. Stk. 3. Kommunalbestyrelsen og regionsrådet kan ved behov kræve dokumentation fra den private leverandør for, at der er aftalt opstart senest samtidig med det kommunale eller regionale tilbud om opstart."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Bekendtgørelsen træder i kraft den 1. januar 2027. Stk. 2. Bekendtgørelse nr. 918 af 22. juni 2018 om genoptræningsplaner og om patienters valg af genoptræningstilbud efter udskrivning fra sygehus ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Regionsrådet skal tilbyde en individuel genoptræningsplan til patienter, der har et lægefagligt begrundet behov for genoptræning efter udskrivning fra sygehus. Stk. 2. Genoptræningsplanen skal være skriftlig, og den skal udarbejdes i samarbejde med patienten og eventuelle pårørende. For en patient, der varigt mangler evnen til at give informeret samtykke, kan informeret samtykke gives i henhold til reglerne i sundhedslovens § 18.",
      "valid_from": "2025-12-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Genoptræningsplanen skal angive, om patienten har behov for almen genoptræning, genoptræning på specialiseret niveau eller rehabilitering på specialiseret niveau, jf. bilag 1. Stk. 2. Genoptræningsplanen skal indeholde en beskrivelse af patientens funktionsevne og genoptræningsbehov på udskrivningstidspunktet, herunder en angivelse af, hvilke funktionsevnenedsættelser som genoptræningen skal rette sig imod m.v. Stk. 3. For patienter med behov for rehabilitering på specialiseret niveau skal genoptræningsplanen beskrive patientens samlede funktionsevne samt patientens samlede behov for rehabiliteringsindsatser på udskrivelsestidspunktet. Stk. 4. Genoptræningsplanen skal indeholde oplysninger om, hvordan bopælsregionen og bopælskommunen kan kontaktes med henblik på koordinering af genoptræningsforløbet.",
      "valid_from": "2025-12-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Genoptræningsplanen skal angive en tidsfrist for opstart af genoptræningen efter udskrivning fra sygehus, hvis der er sundhedsfagligt begrundet behov herfor. Stk. 2. Såfremt der er behov for en udskudt opstart af genoptræning af sundhedsfaglige grunde, skal dette fremgå af genoptræningsplanen.",
      "valid_from": "2025-12-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Genoptræningsplanen skal senest udleveres til patienten på udskrivningstidspunktet. Stk. 2. Hvor en patient efter udskrivning fra sygehus har behov for almen genoptræning, som efter sundhedslovens § 139 a varetages af kommunen, skal genoptræningsplanen samtidig efter aftale med patienten sendes til patientens bopælskommune samt til patientens alment praktiserende læge. Stk. 3. Hvor en patient efter udskrivning fra sygehus har behov for rehabilitering på specialiseret niveau, som efter sundhedslovens 139 b varetages af regionen, skal genoptræningsplanen samtidig efter aftale med patienten sendes til patientens bopælsregion, til patientens alment praktiserende læge og patientens bopælskommune. Stk. 4. Hvor en patient efter udskrivning fra sygehus har behov for genoptræning på specialiseret niveau, som efter sundhedslovens § 139 b varetages af regionen, og som jf. bilag 1 foregår på et sygehus, skal genoptræningsplanen samtidig efter aftale med patienten sendes til det valgte sygehus, til patientens alment praktiserende læge og patientens bopælskommune.",
      "valid_from": "2025-12-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunalbestyrelsen og regionsrådet tilrettelægger genoptræningsindsatsen i sammenhæng med andre indsatser, der kan bidrage til borgerens samlede rehabilitering i henhold til sundhedsloven samt anden lovgivning. Stk. 2. Kommunalbestyrelsen og regionsrådet kan ikke tilsidesætte den lægefaglige vurdering af patientens genoptrænings- eller rehabiliteringsbehov, herunder om patienten har behov for almen genoptræning, genoptræning på specialiseret niveau eller rehabilitering på specialiseret niveau. Stk. 3. Såfremt genoptræningsplanen angiver, at patienten har behov for almen genoptræning efter udskrivning, skal kommunalbestyrelsen snarest muligt og på baggrund af en sundhedsfaglig vurdering angive, hvorvidt patienten har behov for genoptræning på basalt eller avanceret niveau, jf. bilag 1.",
      "valid_from": "2025-12-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Hvis genoptræningsplanen angiver, at der er behov for almen genoptræning skal kommunalbestyrelsen senest fire dage efter udskrivningen fra sygehus informere borgeren om, hvor og hvornår kommunen kan tilbyde borgeren opstart af genoptræning, samt hvilken type almen genoptræning kommunalbestyrelsen har vurderet, der er brug for. Stk. 2. Hvis genoptræningsplanen angiver, at der er behov for rehabilitering på specialiseret niveau skal regionsrådet senest fire dage efter udskrivningen fra sygehus informere borgeren om, hvor og hvornår regionen kan tilbyde borgeren opstart af genoptræning. Stk. 3. Kommunalbestyrelsen og regionsrådet kan fastsætte en rimelig frist for, hvornår borgeren senest skal meddele kommunen eller regionen, om borgeren ønsker at benytte sig af det frie valg. Stk. 4. Opstart forstås som første møde med en sundhedsperson, der skal varetage hele eller dele af borgerens genoptræning.",
      "valid_from": "2025-12-29",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Patienter, der har fået en genoptræningsplan efter udskrivning fra et sygehus, kan vælge mellem genoptræningstilbud efter sundhedslovens §§ 139 a og 139 b, som bopælskommunen henholdsvis bopælsregionen har etableret ved egne institutioner eller indgået aftaler om med andre myndigheder eller private leverandører, og kan også vælge genoptræningstilbud på andre kommuners og regioners institutioner på det til patienten angivne specialiseringsniveau, jf. dog stk. 2 og 3. Stk. 2. En kommunes henholdsvis en regions genoptræningsinstitution kan af kapacitetsmæssige årsager afvise at modtage patienter, der har bopæl i en anden kommune eller region, hvis institutionen har væsentlig længere ventetider til genoptræning end andre kommunale eller regionale genoptræningsinstitutioner, og hvis væsentlige hensyn til patienter fra egen kommune eller region ellers vil blive tilsidesat. Stk. 3. Såfremt kommunalbestyrelsen eller regionsrådet ikke kan tilbyde opstart af genoptræningstilbud efter stk. 1 inden for syv dage efter udskrivning, har borgeren ret til frit at vælge en leverandør af genoptræning blandt de leverandører, KL henholdsvis Danske Regioner har indgået aftale med i henhold til sundhedslovens § 140, stk. 4, hvis den private leverandør kan opstarte genoptræningen senest samtidig med tilbuddet efter § 6, stk. 1 og 2. Udskrivningsdagen tæller som dag nul. Stk. 4. Kommunalbestyrelsen henholdsvis regionsrådet skal oplyse om muligheden for frit valg af genoptræningstilbud efter stk. 1 og stk. 3. Stk. 5. Det frie valg af leverandører efter stk. 3 er ikke afgrænset til patientens bopælskommune eller bopælsregion. Stk. 6. Personer, der efter udskrivning fra et sygehus har behov for genoptræning, som skal ydes på et sygehus, jf. § 2, stk. 1 (genoptræning på specialiseret niveau), kan vælge mellem enhver regions sygehuse, jf. §§ 15-17 og §§ 19-22 i bekendtgørelse nr. 657 af 28. juni 2019 om ret til sygehusbehandling.",
      "valid_from": "2025-12-29",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Kommunalbestyrelsens og regionsrådets forpligtelse til at tilbyde genoptræning efter § 7, stk. 1, består efter retten til frit valg af leverandør, jf. § 7, stk. 3, er trådt i kraft, og indtil borgeren har meddelt kommunalbestyrelsen eller regionsrådet, at der er aftalt opstart med en privat leverandør senest samtidig med det kommunale eller regionale tilbud om opstart, jf. § 6, stk. 3. Stk. 2. Når borgeren har meddelt kommunen eller regionen, at der er aftalt opstart hos en privat leverandør oversender kommunalbestyrelsen eller regionsrådet genoptræningsplanen til den private leverandør. Stk. 3. Kommunalbestyrelsen og regionsrådet kan ved behov kræve dokumentation fra den private leverandør for, at der er aftalt opstart senest samtidig med det kommunale eller regionale tilbud om opstart.",
      "valid_from": "2025-12-29",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Bekendtgørelsen træder i kraft den 1. januar 2027. Stk. 2. Bekendtgørelse nr. 918 af 22. juni 2018 om genoptræningsplaner og om patienters valg af genoptræningstilbud efter udskrivning fra sygehus ophæves.",
      "valid_from": "2025-12-29",
      "valid_to": null
    }
  ],
  "definitions": []
}
