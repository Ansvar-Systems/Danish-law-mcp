{
  "id": "2025:1328",
  "type": "statute",
  "title": "Bekendtgørelse om asbest i arbejdsmiljøet",
  "short_name": "BEK H#LOKDOK04",
  "status": "in_force",
  "issued_date": "2025-11-19",
  "url": "https://www.retsinformation.dk/eli/lta/2025/1328/xml",
  "description": "Retsinformation source. DocumentId=BE010340; AccessionNumber=B20250132805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen gælder for asbestarbejde og for arbejde i øvrigt, hvor der er risiko for udsættelse for asbeststøv. Stk. 2. Bekendtgørelsen gælder for ethvert arbejde, der udføres for en arbejdsgiver, jf. § 2, stk. 1, i lov om arbejdsmiljø, for arbejde for en arbejdsgiver, der er undtaget i § 2, stk. 2, i lov om arbejdsmiljø, og for arbejde, der ikke udføres for en arbejdsgiver, jf. § 2, stk. 3, i lov om arbejdsmiljø. Stk. 3. Følgende bestemmelser gælder dog kun for arbejde, der udføres for en arbejdsgiver, jf. § 2, stk. 1, i lov om arbejdsmiljø: § 8, § 10, stk. 3 og 4, §§ 11-13, §§ 22-28, § 33, § 34, § 35, stk. 1, 5 og 6, §§ 36-37 og §§ 39-40."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH) med senere ændringer (REACH-forordningen), bilag XVII, indeholder i øvrigt regler, herunder forbud, om fremstilling, markedsføring og anvendelse af asbestfibre og af artikler (genstande) og blandinger med indhold af asbestfibre, der bevidst er tilsat. Ved anvendelse i denne sammenhæng forstås også genbrug og genanvendelse."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved asbest forstås følgende silikater med fiberstruktur, der er klassificeret som kræftfremkaldende stoffer 1A i henhold til bilag VI, del 3, i Europa-Parlamentets og Rådets forordning (EF) nr. 1272/2008 af 16. december 2008 om klassificering, mærkning og emballering af stoffer og blandinger (CLP-forordningen): actinolit, amosit (grunerit), anthophyllit, chrysotil, crocidolit og tremolit."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ved asbestholdigt materiale forstås materiale, der er fremstillet med et indhold af asbestfibre, eller som på anden vis bevidst er tilsat asbestfibre."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved asbestarbejde forstås 1) arbejde med asbest og asbestholdigt materiale, herunder nedrivning af asbestholdigt materiale, 2) fjernelse af asbestforurenet materiale, 3) rengøring for asbeststøv og 4) asbestoprydning efter brande, stormskader, sammenstyrtninger mv."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved nedrivning forstås i denne bekendtgørelse fuldstændig eller delvis fjernelse eller nedtagning af asbestholdigt materiale. I et nedrivningsarbejde indgår rengøring af arbejdsområdet, håndtering af asbestholdigt affald på arbejdsstedet og klargøring af affaldet til at blive fjernet fra arbejdsstedet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Nedrivning må kun udføres af virksomheder, der er autoriseret af Sikkerhedsstyrelsen hertil efter bekendtgørelse om autorisation og godkendelse af fagligt ansvarlige på asbestområdet, jf. § 49 e, stk. 1, i lov om arbejdsmiljø. Stk. 2. Nedrivning kan dog udføres uden autorisation, når der er tale om kortvarigt nedrivningsarbejde af mindre karakter."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. For hvert asbestarbejde og for hvert arbejde i øvrigt, hvor der er risiko for udsættelse for asbeststøv, skal der i arbejdspladsvurderingen, jf. bekendtgørelse om systematisk arbejdsmiljøarbejde, indgå stillingtagen til, hvordan og i hvilket omfang de ansatte kan blive udsat for dette støv, jf. kapitel 4 i bekendtgørelse om foranstaltninger til forebyggelse af risikoen ved arbejde med kræftfremkaldende, mutagene eller reproduktionstoksiske stoffer og materialer. Nedrivning skal indgå i denne risikovurdering, så arbejdsgiveren kan vælge at prioritere nedrivning af asbestholdigt materiale frem for andre former for håndtering af materialet, hvor det forbliver i anvendelse."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Arbejdet skal planlægges, tilrettelægges og udføres på en sådan måde, at det i videst muligt omfang sikres, at personer på arbejdsstedet og i omgivelserne ikke udsættes for eller kan blive udsat for asbeststøv. Stk. 2. Når det er nødvendigt for at fastslå, om synligt støv i et område, hvor der skal udføres et arbejde, indeholder asbest, skal der tages støvprøver, fx geltapeprøver, på relevante overflader i området med henblik på asbestanalyse, jf. § 38. Stk. 3. Antallet af personer, der udsættes for eller kan blive udsat for asbeststøv, skal begrænses til et minimum."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Inden nedrivning, reparation eller vedligeholdelse påbegyndes, skal det ved en forundersøgelse være fastslået, hvilke materialer der kan formodes at indeholde asbest. Forundersøgelsen kan understøttes af oplysninger fra navnlig bygningsejerne, andre arbejdsgivere og andre kilder, herunder relevante registre. Hvis der er den mindste grund til mistanke om forekomst af asbest i et materiale eller en bygning, skal arbejdet betragtes som et asbestarbejde og udføres efter reglerne i denne bekendtgørelse. Stk. 2. Når det er nødvendigt for at fastslå, hvilke materialer der kan formodes at indeholde asbest, skal der i forbindelse med forundersøgelsen tages prøver af relevante materialer med henblik på asbestanalyse, jf. § 38. Stk. 3. Oplysninger indhentet som led i forundersøgelsen skal efter anmodning stilles til rådighed for andre med henblik på deres opfyldelse af kravene i stk. 1 og 2. Stk. 4. Prøveresultater fra en forundersøgelse skal på arbejdsstedet være tilgængelige for de ansatte."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Arbejdsgiveren skal anmelde asbestarbejde til Arbejdstilsynet, før arbejdet påbegyndes, jf. dog stk. 2. Anmeldelsen skal så vidt muligt foretages senest 3 dage forinden . Stk. 2. Anmeldelse skal ikke ske for asbestarbejde, hvor eksponeringen er sporadisk og af svag intensitet, grænseværdien for asbest i luften i arbejdsområdet klart ikke vil blive overskredet, og arbejdet udføres som 1) kortvarige, ikke-kontinuerlige vedligeholdelsesopgaver, hvor der kun arbejdes med materialer, der ikke er letsmuldrende, 2) indkapsling af asbestholdigt materiale, som er i god stand, eller 3) overvågning og kontrol af luften samt indsamling af prøver for at fastslå, om et givent materiale indeholder asbest. Stk. 3. Der skal foretages ny anmeldelse af arbejdet, når ændringer af arbejdsvilkårene kan medføre væsentlig forøget udsættelse for asbeststøv. Stk. 4. Anmeldelsens oplysninger skal på arbejdsstedet være tilgængelige for de ansatte."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Anmeldelsen, jf. § 11, stk. 1, skal foregå digitalt til Arbejdstilsynet ved anvendelse af selvbetjeningsløsning på Virk. Stk. 2. Anmeldelsen skal indeholde følgende: 1) Virksomhedens navn, adresse og telefonnummer. 2) Navn og telefonnummer på kontaktperson for arbejdet. 3) Arbejdsstedets adresse og, når det er relevant for at identificere arbejdsområdet, de specifikke områder, hvor arbejdet udføres. 4) Tidligste dato for arbejdets påbegyndelse og dato for arbejdets forventede afslutning. 5) Antal personer, der forventes at skulle udføre arbejdet. 6) En liste over de personer, der på tidspunktet, hvor anmeldelsen foretages, forventes at skulle udføre arbejdet, med oplysninger om gennemført uddannelse, jf. bekendtgørelse om arbejdsmiljøfaglige uddannelser, og dato for seneste helbredsundersøgelse (hvis foretaget). 7) Den asbesttype og de asbestmængder, der arbejdes med (hvis kendt). 8) Kort beskrivelse af arbejdets art, arbejdets omfang og de arbejdsmetoder og tekniske hjælpemidler, der skal anvendes, og som skal begrænse støvudviklingen. 9) Kort beskrivelse af foranstaltninger til beskyttelse af personer på arbejdsstedet og i omgivelserne mod udsættelse for asbeststøv, herunder a) hvordan spredning af asbeststøv til andre områder hindres, b) hvordan luften udskiftes i afskærmede arbejdsområder, c) hvilke personlige værnemidler der stilles til rådighed for de ansatte, d) hvordan det ved bl.a. rengøring sikres, at der ikke er risiko for udsættelse for asbeststøv på arbejdsstedet, når arbejdet er afsluttet, inden andre aktiviteter genoptages, e) faciliteter til dekontaminering af de ansatte og f) emballering og håndtering af asbestholdigt affald."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Inden nedrivning påbegyndes, skal arbejdsgiveren udarbejde en skriftlig arbejdsplan for arbejdet, herunder for rengøringen. Stk. 2. Der skal også udarbejdes en arbejdsplan før oprydning efter brande og omfattende stormskader. Stk. 3. Arbejdsplanen skal tage højde for, at asbestholdige materialer, så vidt det med rimelighed er praktisk muligt, under nedrivning skal fjernes særskilt, medmindre det vil medføre en større risiko for udsættelse for asbeststøv at fjerne materialerne særskilt. Stk. 4. Arbejdsplanen skal navnlig indeholde de oplysninger, som skal være indeholdt i anmeldelsen af asbestarbejdet til Arbejdstilsynet, jf. § 12, stk. 2, nr. 3, 8 og 9."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Områder med asbestarbejde skal være tydeligt afgrænset. Kun personer, der udfører asbestarbejde eller nødvendigt arbejde i forbindelse hermed, må have adgang til disse områder. Stk. 2. Under asbestarbejde skal der være opsat advarselsskilt med underteksten »PAS PÅ! ASBESTARBEJDE. Ingen adgang for uvedkommende«. Stk. 3. Ved asbestarbejde, hvor der forekommer asbeststøv i væsentligt omfang, navnlig ved nedrivning, skal det pågældende arbejdsområde afskærmes fra omgivelserne ved hjælp af et støvtæt telt eller lignende. Adgang til det afskærmede område skal ske gennem en luftsluse. Det afskærmede område skal have et undertryk, så spredning af støv til andre områder hindres, og den udsugede luft skal renses effektivt og føres til det fri."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Der skal anvendes arbejdsmetoder og tekniske hjælpemidler, der begrænser støvudvikling mest muligt. Stk. 2. Hvis det ikke kan hindres, at der sker udvikling af asbeststøv, skal det så vidt muligt fjernes effektivt med procesudsug. Stk. 3. Hvis procesudsug ikke kan fjerne asbeststøvet effektivt, skal støvet i luften så vidt muligt befugtes kontinuerligt med henblik på, at støvet lægger sig."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. En støvsuger, der anvendes som procesudsug eller til rengøring, skal være egnet til formålet."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Procesudsug skal være forsynet med kontrolanordning, der signalerer et fald i mængden af udsuget luft til et utilstrækkeligt niveau."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Rengøring af tekniske hjælpemidler skal foregå særskilt med udstyr egnet til formålet."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Højtryksspuling af asbestholdigt materiale er forbudt."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Under et asbestarbejde skal der løbende foretages rengøring."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Før afslutning af et asbestarbejde skal der foretages grundig slutrengøring og ved indendørs asbestarbejde tillige grundig udluftning. Stk. 2. Når det er nødvendigt for at fastslå, om der efter slutrengøring forekommer asbeststøv, skal der tages støvprøver, fx geltapeprøver, på relevante overflader i et arbejdsområde med henblik på asbestanalyse i overensstemmelse med § 38 eller foretages måling af koncentrationen af asbestfibre i luften relevante steder i området i overensstemmelse med § 35, stk. 2-4. For sådanne luftmålinger finder § 35, stk. 1, 5 og 6, og §§ 36-37 ikke anvendelse."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Egnede personlige værnemidler, herunder åndedrætsværn, skal anvendes, når der er risiko for udsættelse for asbeststøv, i såvel afskærmede områder som andre arbejdsområder. Stk. 2. Alle ansatte skal have udleveret et egnet åndedrætsværn."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Personlige værnemidler, som har været anvendt i et område, hvor et asbestarbejde foregår, må ikke bæres uden for området."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Personlige værnemidler skal håndteres hensigtsmæssigt, herunder rengøres for støv, før de tages af. Stk. 2. Personlige værnemidler skal efter brug kontrolleres og rengøres og anbringes på et nærmere angivet sted. Rengøringen skal foregå særskilt med udstyr egnet til formålet. Stk. 3. Personlige værnemidler i form af beklædning skal vaskes adskilt fra andet tøj. Det skal ved transport til vask være pakket i lukket emballage, der tydeligt mærkes med oplysning om, at indholdet kan afgive asbeststøv. Stk. 4. Når personlige værnemidler kasseres, skal de samles i lukket emballage og håndteres som asbestholdigt affald, jf. §§ 31-32."
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Anvendelse af åndedrætsværn skal begrænses til det strengt nødvendige. Der skal holdes pauser, der fastsættes under hensyntagen til de fysiske og psykiske belastninger som følge af arbejdets art, temperaturforhold eller lignende. Stk. 2. Arbejde med luftforsynet åndedrætsværn eller filtrerende åndedrætsværn med turboenhed (turbomaske) må for den enkelte ikke overstige 6 timer pr. dag. Stk. 3. Ved nedrivning må arbejde med luftforsynet åndedrætsværn eller filtrerende åndedrætsværn med turboenhed for den enkelte ikke overstige 4 timer pr. dag. Der skal holdes pause af passende længde senest efter 2 timers uafbrudt arbejde. Stk. 4. Arbejde med filtrerende åndedrætsværn må for den enkelte ikke overstige 3 timer pr. dag."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. I arbejdslokaler eller områder, hvor der udføres asbestarbejde eller i øvrigt er risiko for udsættelse for asbeststøv, må der ikke ryges, spises eller drikkes. Opbevaring af tobak, mad og drikkevarer må heller ikke finde sted."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Arbejdsgiveren skal sørge for, at de ansatte gennemgår passende dekontaminering før pauser, og før arbejdsstedet forlades."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Arbejdsgiveren skal sørge for, at de ansatte har adgang til velfærdsforanstaltninger, herunder arbejdshygiejniske foranstaltninger, i overensstemmelse med arbejdsmiljølovgivningens øvrige regler. Stk. 2. I umiddelbar nærhed af områder, hvor der udføres autorisationskrævende nedrivning eller oprydning efter brande og omfattende stormskader, skal arbejdsgiveren desuden sørge for, at de ansatte har adgang til et baderum og to omklædningsrum. Det ene omklædningsrum skal være til personlige værnemidler og arbejdstøj i øvrigt og det andet til dagligt tøj. Omklædningsrummene skal være placeret således, at færdsel mellem dem kan ske gennem baderummet. Stk. 3. Baderummet skal benyttes ved færdsel fra omklædningsrummet med personlige værnemidler og arbejdstøj i øvrigt til omklædningsrummet med dagligt tøj. Stk. 4. Omklædningsrummet til personlige værnemidler og arbejdstøj i øvrigt må kun benyttes af personer, der udfører asbestarbejde."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Personer på arbejdsstedet skal straks underrettes om uheld og unormale forhold, der kan medføre en øget risiko for udsættelse for asbeststøv. Stk. 2. Så længe den øgede risiko er til stede, må der inden for det pågældende område kun beskæftiges personer i det omfang, det er nødvendigt for genoprettelse af normale forhold. Den øgede risiko for udsættelse for asbeststøv må ikke være konstant for den enkelte og skal begrænses til det strengt nødvendige."
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Asbestholdigt materiale, der ikke længere er i anvendelse, og asbeststøv i øvrigt skal hurtigst muligt samles og fjernes fra arbejdsstedet og håndteres som affald. Stk. 2. Støvende asbestholdigt affald skal befugtes, før det emballeres."
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Alt asbestholdigt affald skal opbevares og transporteres i egnet, lukket emballage. Stk. 2. Støvende asbestholdigt affald skal befugtes, før det emballeres."
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Emballage med asbestholdigt affald skal mærkes med oplysning om, at den indeholder asbest."
    },
    {
      "provision_ref": "9:33",
      "chapter": "9",
      "section": "33",
      "content": "§ 33. Som led i den oplæring og instruktion, der skal gives ansatte, der er beskæftiget med asbestarbejde og arbejde i øvrigt, hvor der er risiko for udsættelse for asbeststøv, efter bekendtgørelse om arbejdets udførelse, bekendtgørelse om arbejde med stoffer og materialer (kemiske agenser) og bekendtgørelse om foranstaltninger til forebyggelse af risikoen ved arbejde med kræftfremkaldende, mutagene eller reproduktionstoksiske stoffer og materialer, skal arbejdsgiveren sørge for, at oplæringen og instruktionen bl.a. omfatter 1) de sundhedsmæssige risici som følge af udsættelse for asbeststøv, 2) grænseværdier og nødvendigheden af kontrol af luften, 3) nødvendigheden af at undlade at ryge, 4) hvilke tekniske hjælpemidler og personlige værnemidler der skal anvendes, 5) øvrige beskyttelsesforanstaltninger for at mindske udsættelse for asbeststøv mest muligt og 6) håndtering af asbestholdigt affald."
    },
    {
      "provision_ref": "10:34",
      "chapter": "10",
      "section": "34",
      "content": "§ 34. En arbejdsgiver, der anvender en bygning som fast arbejdssted, skal registrere asbestholdige materialer anvendt indvendigt i bygningen, når materialerne er beskadigede eller i øvrigt indebærer risiko for udsættelse for asbeststøv. Stk. 2. Arbejdsgiveren skal sørge for, at asbestholdige materialer anvendt indvendigt i bygningen indkapsles eller fjernes, når materialerne er beskadigede eller i øvrigt indebærer risiko for udsættelse for asbeststøv. Denne udbedring skal i videst muligt omfang sikre, at personer på arbejdsstedet og i omgivelserne ikke udsættes for eller kan blive udsat for asbeststøv, jf. § 9, stk. 1. Stk. 3. Arbejdsgiveren skal orientere arbejdsmiljøorganisationen om registreringen efter stk. 1 eller, hvis en sådan organisation ikke skal oprettes i virksomheden, de ansatte."
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Afhængig af arbejdspladsvurderingen i henhold til § 8 og for at sikre, at grænseværdien for asbest overholdes, skal der regelmæssigt foretages måling af koncentrationen af asbestfibre i luften på arbejdsstedet under forskellige arbejdssituationer. Stk. 2. Prøvetagningen af luftmålinger skal 1) være repræsentativ og afspejle, i hvilket omfang den ansatte personligt er udsat for asbeststøv, 2) være af en sådan varighed, at der kan konstateres en eksponering, som efter at være blevet tidsmæssigt vægtet enten ved måling eller beregning er repræsentativ for en referenceperiode på otte timer, og 3) udføres af personer med de nødvendige kvalifikationer. Stk. 3. Den efterfølgende analyse af prøverne skal foretages som akkrediteret prøvning. Optællingen af fibre skal udføres ved hjælp af scanning-elektronmikroskopi (SEM) eller transmissions-elektronmikroskopi (TEM) eller anden alternativ metode, der giver tilsvarende eller mere nøjagtige resultater. Analysen skal udføres efter egnet, anerkendt metode. Kun fibre, der er længere end fem mikrometer og tyndere end tre mikrometer, og hvor forholdet længde/tykkelse er større end 3:1, tages i betragtning. Stk. 4. Til og med den 20. december 2029 kan optællingen af fibre, udover metoderne nævnt i stk. 3, 2. punktum, tillige udføres ved hjælp af fasekontrast-mikroskopi (PCM) i overensstemmelse med metoden ”Bestemmelse af fiberkoncentrationen i luften ved optisk mikroskopi med fasekontrast (membranfiltermetode), ISBN 92 4 154496 1, WHO, Geneve 1997” eller ved hjælp af anden metode, der giver tilsvarende eller mere nøjagtige resultater. Stk. 5. Luftmålinger skal tilrettelægges efter høring af arbejdsmiljøorganisationen eller, hvis en sådan ikke skal oprettes i virksomheden, af de ansatte. Stk. 6. Måleresultater skal være tilgængelige for arbejdsmiljøorganisationen eller, hvis en sådan ikke skal oprettes i virksomheden, for de ansatte. Arbejdsgiveren skal i samarbejde med arbejdsmiljøorganisationen eller de ansatte vurdere betydningen af resultaterne."
    },
    {
      "provision_ref": "11:36",
      "chapter": "11",
      "section": "36",
      "content": "§ 36. Såfremt luftmålinger viser, at gældende grænseværdi i et arbejdsområde overskrides, eller der er grund til at tro, at der er udviklet asbeststøv som følge af indgreb i asbestholdigt materiale, som ikke er identificeret inden arbejdets påbegyndelse, skal arbejdet straks indstilles. Stk. 2. Årsagen til overskridelsen af den pågældende grænseværdi skal påvises. Der skal hurtigst muligt træffes foranstaltninger til afhjælpning af situationen og foretages en ny luftmåling af asbestfibre til kontrol af foranstaltningernes effektivitet. Stk. 3. Arbejdet i området må kun fortsætte, hvis der træffes egnede foranstaltninger til beskyttelse af de berørte ansatte."
    },
    {
      "provision_ref": "11:37",
      "chapter": "11",
      "section": "37",
      "content": "§ 37. Berørte ansatte og arbejdsmiljøorganisationen eller, hvis en sådan ikke skal oprettes i virksomheden, de ansatte skal snarest muligt underrettes, hvis grænseværdien for asbest overskrides. Arbejdsgiveren skal endvidere orientere om årsagerne hertil. Arbejdsgiveren skal høre arbejdsmiljøorganisationen eller de ansatte om de foranstaltninger, der skal træffes i den forbindelse. I hastende tilfælde kan arbejdsgiveren underrette dem om, hvilke foranstaltninger der er truffet."
    },
    {
      "provision_ref": "11:38",
      "chapter": "11",
      "section": "38",
      "content": "§ 38. Prøvetagning og analyse til at bestemme, om der er asbest i en materialeprøve, geltapeprøve mv., skal foretages i overensstemmelse med egnede, anerkendte metoder. Stk. 2. Prøvetagningen, herunder valg af prøvetagningssteder, skal være repræsentativ i forhold til formålet med en undersøgelse for asbest. Stk. 3. Personer, som tilrettelægger materialeprøver, geltapeprøver mv., og personer, som forestår prøvetagning, asbestanalyse og rapportering af resultatet, skal have de nødvendige kvalifikationer."
    },
    {
      "provision_ref": "12:39",
      "chapter": "12",
      "section": "39",
      "content": "§ 39. Arbejdsgiveren skal registrere oplysninger om enhver ansat, der udfører asbestarbejde, eller som formodes reelt at være blevet udsat for asbeststøv, i en protokol med angivelse af arten og varigheden af den pågældendes arbejde samt den udsættelse for asbeststøv, der er forbundet hermed. Stk. 2. Den ansatte har adgang til de oplysninger, der for egen person er indført i protokollen. Stk. 3. De ansatte og deres repræsentanter inden for virksomheden eller anlægget har adgang til kollektive og anonyme oplysninger fra en protokol. Stk. 4. Arbejdstilsynet har adgang til protokollen. Stk. 5. Arbejdsgiveren skal opbevare protokollen i mindst 40 år efter udsættelsens ophør. Ved virksomhedsophør skal protokollen sendes til Arbejdstilsynet. Stk. 6. Arbejdsgiveren skal udlevere de oplysninger, som arbejdsgiveren har registreret om den ansatte i en protokol, jf. stk. 1, til den ansatte senest ved ansættelsesforholdets ophør."
    },
    {
      "provision_ref": "13:40",
      "chapter": "13",
      "section": "40",
      "content": "§ 40. Ansatte skal have adgang til en helbredsundersøgelse, inden de påbegynder et asbestarbejde og om nødvendigt med regelmæssige mellemrum herefter og mindst én gang hvert 3. år, efter reglerne herfor i bekendtgørelse om arbejdsmedicinske undersøgelser efter lov om arbejdsmiljø. Stk. 2. Den i § 39, stk. 1, nævnte asbestprotokol skal være tilgængelig for den undersøgende læge."
    },
    {
      "provision_ref": "14:41",
      "chapter": "14",
      "section": "41",
      "content": "§ 41. Arbejdstilsynet kan i særlige tilfælde tillade afvigelser fra bestemmelserne i denne bekendtgørelse, når det skønnes rimeligt og fuldt forsvarligt, og i det omfang, det er foreneligt med direktiv 2009/148/EF om beskyttelse af arbejdstagere mod farerne ved under arbejdet at være udsat for asbest, direktiv 2004/37/EF om beskyttelse af arbejdstagerne mod risici for under arbejdet at være udsat for kræftfremkaldende stoffer og mutagener og REACH-forordningen, jf. dog stk. 2. Stk. 2. Der kan ikke tillades afvigelse fra forbuddet mod højtryksspuling, jf. § 19."
    },
    {
      "provision_ref": "15:42",
      "chapter": "15",
      "section": "42",
      "content": "§ 42. Afgørelser truffet af Arbejdstilsynet efter denne bekendtgørelse kan påklages efter arbejdsmiljølovens § 81."
    },
    {
      "provision_ref": "16:43",
      "chapter": "16",
      "section": "43",
      "content": "§ 43. Medmindre højere straf er forskyldt efter lov om arbejdsmiljø eller anden lovgivning, straffes med bøde eller fængsel i indtil 2 år den, der 1) overtræder § 7, stk. 1, §§ 8-40, 2) ikke efterkommer påbud, der er meddelt i henhold til bekendtgørelsen, eller 3) tilsidesætter vilkår for tilladelser i henhold til bekendtgørelsen. Stk. 2. For overtrædelse af §§ 8-32 og §§ 34-40 kan der pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For bødeansvar fastsættes ingen forvandlingsstraf. Stk. 3. Der kan pålægges selskaber mv. (juridiske personer) strafansvar efter reglerne i straffelovens kapitel 5."
    },
    {
      "provision_ref": "17:44",
      "chapter": "17",
      "section": "44",
      "content": "§ 44. Bekendtgørelsen træder i kraft den 21. december 2025. Stk. 2. Tidligere meddelte dispensationer fra forbuddet mod højtryksspuling bortfalder 1. juli 2026. Stk. 3. Bekendtgørelse nr. 744 af 18. juni 2024 om asbest i arbejdsmiljøet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen gælder for asbestarbejde og for arbejde i øvrigt, hvor der er risiko for udsættelse for asbeststøv. Stk. 2. Bekendtgørelsen gælder for ethvert arbejde, der udføres for en arbejdsgiver, jf. § 2, stk. 1, i lov om arbejdsmiljø, for arbejde for en arbejdsgiver, der er undtaget i § 2, stk. 2, i lov om arbejdsmiljø, og for arbejde, der ikke udføres for en arbejdsgiver, jf. § 2, stk. 3, i lov om arbejdsmiljø. Stk. 3. Følgende bestemmelser gælder dog kun for arbejde, der udføres for en arbejdsgiver, jf. § 2, stk. 1, i lov om arbejdsmiljø: § 8, § 10, stk. 3 og 4, §§ 11-13, §§ 22-28, § 33, § 34, § 35, stk. 1, 5 og 6, §§ 36-37 og §§ 39-40.",
      "valid_from": "2025-11-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Europa-Parlamentets og Rådets forordning om registrering, vurdering og godkendelse af samt begrænsninger for kemikalier (REACH) med senere ændringer (REACH-forordningen), bilag XVII, indeholder i øvrigt regler, herunder forbud, om fremstilling, markedsføring og anvendelse af asbestfibre og af artikler (genstande) og blandinger med indhold af asbestfibre, der bevidst er tilsat. Ved anvendelse i denne sammenhæng forstås også genbrug og genanvendelse.",
      "valid_from": "2025-11-19",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved asbest forstås følgende silikater med fiberstruktur, der er klassificeret som kræftfremkaldende stoffer 1A i henhold til bilag VI, del 3, i Europa-Parlamentets og Rådets forordning (EF) nr. 1272/2008 af 16. december 2008 om klassificering, mærkning og emballering af stoffer og blandinger (CLP-forordningen): actinolit, amosit (grunerit), anthophyllit, chrysotil, crocidolit og tremolit.",
      "valid_from": "2025-11-19",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ved asbestholdigt materiale forstås materiale, der er fremstillet med et indhold af asbestfibre, eller som på anden vis bevidst er tilsat asbestfibre.",
      "valid_from": "2025-11-19",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved asbestarbejde forstås 1) arbejde med asbest og asbestholdigt materiale, herunder nedrivning af asbestholdigt materiale, 2) fjernelse af asbestforurenet materiale, 3) rengøring for asbeststøv og 4) asbestoprydning efter brande, stormskader, sammenstyrtninger mv.",
      "valid_from": "2025-11-19",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ved nedrivning forstås i denne bekendtgørelse fuldstændig eller delvis fjernelse eller nedtagning af asbestholdigt materiale. I et nedrivningsarbejde indgår rengøring af arbejdsområdet, håndtering af asbestholdigt affald på arbejdsstedet og klargøring af affaldet til at blive fjernet fra arbejdsstedet.",
      "valid_from": "2025-11-19",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Nedrivning må kun udføres af virksomheder, der er autoriseret af Sikkerhedsstyrelsen hertil efter bekendtgørelse om autorisation og godkendelse af fagligt ansvarlige på asbestområdet, jf. § 49 e, stk. 1, i lov om arbejdsmiljø. Stk. 2. Nedrivning kan dog udføres uden autorisation, når der er tale om kortvarigt nedrivningsarbejde af mindre karakter.",
      "valid_from": "2025-11-19",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. For hvert asbestarbejde og for hvert arbejde i øvrigt, hvor der er risiko for udsættelse for asbeststøv, skal der i arbejdspladsvurderingen, jf. bekendtgørelse om systematisk arbejdsmiljøarbejde, indgå stillingtagen til, hvordan og i hvilket omfang de ansatte kan blive udsat for dette støv, jf. kapitel 4 i bekendtgørelse om foranstaltninger til forebyggelse af risikoen ved arbejde med kræftfremkaldende, mutagene eller reproduktionstoksiske stoffer og materialer. Nedrivning skal indgå i denne risikovurdering, så arbejdsgiveren kan vælge at prioritere nedrivning af asbestholdigt materiale frem for andre former for håndtering af materialet, hvor det forbliver i anvendelse.",
      "valid_from": "2025-11-19",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Arbejdet skal planlægges, tilrettelægges og udføres på en sådan måde, at det i videst muligt omfang sikres, at personer på arbejdsstedet og i omgivelserne ikke udsættes for eller kan blive udsat for asbeststøv. Stk. 2. Når det er nødvendigt for at fastslå, om synligt støv i et område, hvor der skal udføres et arbejde, indeholder asbest, skal der tages støvprøver, fx geltapeprøver, på relevante overflader i området med henblik på asbestanalyse, jf. § 38. Stk. 3. Antallet af personer, der udsættes for eller kan blive udsat for asbeststøv, skal begrænses til et minimum.",
      "valid_from": "2025-11-19",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Inden nedrivning, reparation eller vedligeholdelse påbegyndes, skal det ved en forundersøgelse være fastslået, hvilke materialer der kan formodes at indeholde asbest. Forundersøgelsen kan understøttes af oplysninger fra navnlig bygningsejerne, andre arbejdsgivere og andre kilder, herunder relevante registre. Hvis der er den mindste grund til mistanke om forekomst af asbest i et materiale eller en bygning, skal arbejdet betragtes som et asbestarbejde og udføres efter reglerne i denne bekendtgørelse. Stk. 2. Når det er nødvendigt for at fastslå, hvilke materialer der kan formodes at indeholde asbest, skal der i forbindelse med forundersøgelsen tages prøver af relevante materialer med henblik på asbestanalyse, jf. § 38. Stk. 3. Oplysninger indhentet som led i forundersøgelsen skal efter anmodning stilles til rådighed for andre med henblik på deres opfyldelse af kravene i stk. 1 og 2. Stk. 4. Prøveresultater fra en forundersøgelse skal på arbejdsstedet være tilgængelige for de ansatte.",
      "valid_from": "2025-11-19",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Arbejdsgiveren skal anmelde asbestarbejde til Arbejdstilsynet, før arbejdet påbegyndes, jf. dog stk. 2. Anmeldelsen skal så vidt muligt foretages senest 3 dage forinden . Stk. 2. Anmeldelse skal ikke ske for asbestarbejde, hvor eksponeringen er sporadisk og af svag intensitet, grænseværdien for asbest i luften i arbejdsområdet klart ikke vil blive overskredet, og arbejdet udføres som 1) kortvarige, ikke-kontinuerlige vedligeholdelsesopgaver, hvor der kun arbejdes med materialer, der ikke er letsmuldrende, 2) indkapsling af asbestholdigt materiale, som er i god stand, eller 3) overvågning og kontrol af luften samt indsamling af prøver for at fastslå, om et givent materiale indeholder asbest. Stk. 3. Der skal foretages ny anmeldelse af arbejdet, når ændringer af arbejdsvilkårene kan medføre væsentlig forøget udsættelse for asbeststøv. Stk. 4. Anmeldelsens oplysninger skal på arbejdsstedet være tilgængelige for de ansatte.",
      "valid_from": "2025-11-19",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Anmeldelsen, jf. § 11, stk. 1, skal foregå digitalt til Arbejdstilsynet ved anvendelse af selvbetjeningsløsning på Virk. Stk. 2. Anmeldelsen skal indeholde følgende: 1) Virksomhedens navn, adresse og telefonnummer. 2) Navn og telefonnummer på kontaktperson for arbejdet. 3) Arbejdsstedets adresse og, når det er relevant for at identificere arbejdsområdet, de specifikke områder, hvor arbejdet udføres. 4) Tidligste dato for arbejdets påbegyndelse og dato for arbejdets forventede afslutning. 5) Antal personer, der forventes at skulle udføre arbejdet. 6) En liste over de personer, der på tidspunktet, hvor anmeldelsen foretages, forventes at skulle udføre arbejdet, med oplysninger om gennemført uddannelse, jf. bekendtgørelse om arbejdsmiljøfaglige uddannelser, og dato for seneste helbredsundersøgelse (hvis foretaget). 7) Den asbesttype og de asbestmængder, der arbejdes med (hvis kendt). 8) Kort beskrivelse af arbejdets art, arbejdets omfang og de arbejdsmetoder og tekniske hjælpemidler, der skal anvendes, og som skal begrænse støvudviklingen. 9) Kort beskrivelse af foranstaltninger til beskyttelse af personer på arbejdsstedet og i omgivelserne mod udsættelse for asbeststøv, herunder a) hvordan spredning af asbeststøv til andre områder hindres, b) hvordan luften udskiftes i afskærmede arbejdsområder, c) hvilke personlige værnemidler der stilles til rådighed for de ansatte, d) hvordan det ved bl.a. rengøring sikres, at der ikke er risiko for udsættelse for asbeststøv på arbejdsstedet, når arbejdet er afsluttet, inden andre aktiviteter genoptages, e) faciliteter til dekontaminering af de ansatte og f) emballering og håndtering af asbestholdigt affald.",
      "valid_from": "2025-11-19",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Inden nedrivning påbegyndes, skal arbejdsgiveren udarbejde en skriftlig arbejdsplan for arbejdet, herunder for rengøringen. Stk. 2. Der skal også udarbejdes en arbejdsplan før oprydning efter brande og omfattende stormskader. Stk. 3. Arbejdsplanen skal tage højde for, at asbestholdige materialer, så vidt det med rimelighed er praktisk muligt, under nedrivning skal fjernes særskilt, medmindre det vil medføre en større risiko for udsættelse for asbeststøv at fjerne materialerne særskilt. Stk. 4. Arbejdsplanen skal navnlig indeholde de oplysninger, som skal være indeholdt i anmeldelsen af asbestarbejdet til Arbejdstilsynet, jf. § 12, stk. 2, nr. 3, 8 og 9.",
      "valid_from": "2025-11-19",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Områder med asbestarbejde skal være tydeligt afgrænset. Kun personer, der udfører asbestarbejde eller nødvendigt arbejde i forbindelse hermed, må have adgang til disse områder. Stk. 2. Under asbestarbejde skal der være opsat advarselsskilt med underteksten »PAS PÅ! ASBESTARBEJDE. Ingen adgang for uvedkommende«. Stk. 3. Ved asbestarbejde, hvor der forekommer asbeststøv i væsentligt omfang, navnlig ved nedrivning, skal det pågældende arbejdsområde afskærmes fra omgivelserne ved hjælp af et støvtæt telt eller lignende. Adgang til det afskærmede område skal ske gennem en luftsluse. Det afskærmede område skal have et undertryk, så spredning af støv til andre områder hindres, og den udsugede luft skal renses effektivt og føres til det fri.",
      "valid_from": "2025-11-19",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Der skal anvendes arbejdsmetoder og tekniske hjælpemidler, der begrænser støvudvikling mest muligt. Stk. 2. Hvis det ikke kan hindres, at der sker udvikling af asbeststøv, skal det så vidt muligt fjernes effektivt med procesudsug. Stk. 3. Hvis procesudsug ikke kan fjerne asbeststøvet effektivt, skal støvet i luften så vidt muligt befugtes kontinuerligt med henblik på, at støvet lægger sig.",
      "valid_from": "2025-11-19",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. En støvsuger, der anvendes som procesudsug eller til rengøring, skal være egnet til formålet.",
      "valid_from": "2025-11-19",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Procesudsug skal være forsynet med kontrolanordning, der signalerer et fald i mængden af udsuget luft til et utilstrækkeligt niveau.",
      "valid_from": "2025-11-19",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Rengøring af tekniske hjælpemidler skal foregå særskilt med udstyr egnet til formålet.",
      "valid_from": "2025-11-19",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Højtryksspuling af asbestholdigt materiale er forbudt.",
      "valid_from": "2025-11-19",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Under et asbestarbejde skal der løbende foretages rengøring.",
      "valid_from": "2025-11-19",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Før afslutning af et asbestarbejde skal der foretages grundig slutrengøring og ved indendørs asbestarbejde tillige grundig udluftning. Stk. 2. Når det er nødvendigt for at fastslå, om der efter slutrengøring forekommer asbeststøv, skal der tages støvprøver, fx geltapeprøver, på relevante overflader i et arbejdsområde med henblik på asbestanalyse i overensstemmelse med § 38 eller foretages måling af koncentrationen af asbestfibre i luften relevante steder i området i overensstemmelse med § 35, stk. 2-4. For sådanne luftmålinger finder § 35, stk. 1, 5 og 6, og §§ 36-37 ikke anvendelse.",
      "valid_from": "2025-11-19",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Egnede personlige værnemidler, herunder åndedrætsværn, skal anvendes, når der er risiko for udsættelse for asbeststøv, i såvel afskærmede områder som andre arbejdsområder. Stk. 2. Alle ansatte skal have udleveret et egnet åndedrætsværn.",
      "valid_from": "2025-11-19",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Personlige værnemidler, som har været anvendt i et område, hvor et asbestarbejde foregår, må ikke bæres uden for området.",
      "valid_from": "2025-11-19",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Personlige værnemidler skal håndteres hensigtsmæssigt, herunder rengøres for støv, før de tages af. Stk. 2. Personlige værnemidler skal efter brug kontrolleres og rengøres og anbringes på et nærmere angivet sted. Rengøringen skal foregå særskilt med udstyr egnet til formålet. Stk. 3. Personlige værnemidler i form af beklædning skal vaskes adskilt fra andet tøj. Det skal ved transport til vask være pakket i lukket emballage, der tydeligt mærkes med oplysning om, at indholdet kan afgive asbeststøv. Stk. 4. Når personlige værnemidler kasseres, skal de samles i lukket emballage og håndteres som asbestholdigt affald, jf. §§ 31-32.",
      "valid_from": "2025-11-19",
      "valid_to": null
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Anvendelse af åndedrætsværn skal begrænses til det strengt nødvendige. Der skal holdes pauser, der fastsættes under hensyntagen til de fysiske og psykiske belastninger som følge af arbejdets art, temperaturforhold eller lignende. Stk. 2. Arbejde med luftforsynet åndedrætsværn eller filtrerende åndedrætsværn med turboenhed (turbomaske) må for den enkelte ikke overstige 6 timer pr. dag. Stk. 3. Ved nedrivning må arbejde med luftforsynet åndedrætsværn eller filtrerende åndedrætsværn med turboenhed for den enkelte ikke overstige 4 timer pr. dag. Der skal holdes pause af passende længde senest efter 2 timers uafbrudt arbejde. Stk. 4. Arbejde med filtrerende åndedrætsværn må for den enkelte ikke overstige 3 timer pr. dag.",
      "valid_from": "2025-11-19",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. I arbejdslokaler eller områder, hvor der udføres asbestarbejde eller i øvrigt er risiko for udsættelse for asbeststøv, må der ikke ryges, spises eller drikkes. Opbevaring af tobak, mad og drikkevarer må heller ikke finde sted.",
      "valid_from": "2025-11-19",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Arbejdsgiveren skal sørge for, at de ansatte gennemgår passende dekontaminering før pauser, og før arbejdsstedet forlades.",
      "valid_from": "2025-11-19",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Arbejdsgiveren skal sørge for, at de ansatte har adgang til velfærdsforanstaltninger, herunder arbejdshygiejniske foranstaltninger, i overensstemmelse med arbejdsmiljølovgivningens øvrige regler. Stk. 2. I umiddelbar nærhed af områder, hvor der udføres autorisationskrævende nedrivning eller oprydning efter brande og omfattende stormskader, skal arbejdsgiveren desuden sørge for, at de ansatte har adgang til et baderum og to omklædningsrum. Det ene omklædningsrum skal være til personlige værnemidler og arbejdstøj i øvrigt og det andet til dagligt tøj. Omklædningsrummene skal være placeret således, at færdsel mellem dem kan ske gennem baderummet. Stk. 3. Baderummet skal benyttes ved færdsel fra omklædningsrummet med personlige værnemidler og arbejdstøj i øvrigt til omklædningsrummet med dagligt tøj. Stk. 4. Omklædningsrummet til personlige værnemidler og arbejdstøj i øvrigt må kun benyttes af personer, der udfører asbestarbejde.",
      "valid_from": "2025-11-19",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Personer på arbejdsstedet skal straks underrettes om uheld og unormale forhold, der kan medføre en øget risiko for udsættelse for asbeststøv. Stk. 2. Så længe den øgede risiko er til stede, må der inden for det pågældende område kun beskæftiges personer i det omfang, det er nødvendigt for genoprettelse af normale forhold. Den øgede risiko for udsættelse for asbeststøv må ikke være konstant for den enkelte og skal begrænses til det strengt nødvendige.",
      "valid_from": "2025-11-19",
      "valid_to": null
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Asbestholdigt materiale, der ikke længere er i anvendelse, og asbeststøv i øvrigt skal hurtigst muligt samles og fjernes fra arbejdsstedet og håndteres som affald. Stk. 2. Støvende asbestholdigt affald skal befugtes, før det emballeres.",
      "valid_from": "2025-11-19",
      "valid_to": null
    },
    {
      "provision_ref": "8:31",
      "chapter": "8",
      "section": "31",
      "content": "§ 31. Alt asbestholdigt affald skal opbevares og transporteres i egnet, lukket emballage. Stk. 2. Støvende asbestholdigt affald skal befugtes, før det emballeres.",
      "valid_from": "2025-11-19",
      "valid_to": null
    },
    {
      "provision_ref": "8:32",
      "chapter": "8",
      "section": "32",
      "content": "§ 32. Emballage med asbestholdigt affald skal mærkes med oplysning om, at den indeholder asbest.",
      "valid_from": "2025-11-19",
      "valid_to": null
    },
    {
      "provision_ref": "9:33",
      "chapter": "9",
      "section": "33",
      "content": "§ 33. Som led i den oplæring og instruktion, der skal gives ansatte, der er beskæftiget med asbestarbejde og arbejde i øvrigt, hvor der er risiko for udsættelse for asbeststøv, efter bekendtgørelse om arbejdets udførelse, bekendtgørelse om arbejde med stoffer og materialer (kemiske agenser) og bekendtgørelse om foranstaltninger til forebyggelse af risikoen ved arbejde med kræftfremkaldende, mutagene eller reproduktionstoksiske stoffer og materialer, skal arbejdsgiveren sørge for, at oplæringen og instruktionen bl.a. omfatter 1) de sundhedsmæssige risici som følge af udsættelse for asbeststøv, 2) grænseværdier og nødvendigheden af kontrol af luften, 3) nødvendigheden af at undlade at ryge, 4) hvilke tekniske hjælpemidler og personlige værnemidler der skal anvendes, 5) øvrige beskyttelsesforanstaltninger for at mindske udsættelse for asbeststøv mest muligt og 6) håndtering af asbestholdigt affald.",
      "valid_from": "2025-11-19",
      "valid_to": null
    },
    {
      "provision_ref": "10:34",
      "chapter": "10",
      "section": "34",
      "content": "§ 34. En arbejdsgiver, der anvender en bygning som fast arbejdssted, skal registrere asbestholdige materialer anvendt indvendigt i bygningen, når materialerne er beskadigede eller i øvrigt indebærer risiko for udsættelse for asbeststøv. Stk. 2. Arbejdsgiveren skal sørge for, at asbestholdige materialer anvendt indvendigt i bygningen indkapsles eller fjernes, når materialerne er beskadigede eller i øvrigt indebærer risiko for udsættelse for asbeststøv. Denne udbedring skal i videst muligt omfang sikre, at personer på arbejdsstedet og i omgivelserne ikke udsættes for eller kan blive udsat for asbeststøv, jf. § 9, stk. 1. Stk. 3. Arbejdsgiveren skal orientere arbejdsmiljøorganisationen om registreringen efter stk. 1 eller, hvis en sådan organisation ikke skal oprettes i virksomheden, de ansatte.",
      "valid_from": "2025-11-19",
      "valid_to": null
    },
    {
      "provision_ref": "11:35",
      "chapter": "11",
      "section": "35",
      "content": "§ 35. Afhængig af arbejdspladsvurderingen i henhold til § 8 og for at sikre, at grænseværdien for asbest overholdes, skal der regelmæssigt foretages måling af koncentrationen af asbestfibre i luften på arbejdsstedet under forskellige arbejdssituationer. Stk. 2. Prøvetagningen af luftmålinger skal 1) være repræsentativ og afspejle, i hvilket omfang den ansatte personligt er udsat for asbeststøv, 2) være af en sådan varighed, at der kan konstateres en eksponering, som efter at være blevet tidsmæssigt vægtet enten ved måling eller beregning er repræsentativ for en referenceperiode på otte timer, og 3) udføres af personer med de nødvendige kvalifikationer. Stk. 3. Den efterfølgende analyse af prøverne skal foretages som akkrediteret prøvning. Optællingen af fibre skal udføres ved hjælp af scanning-elektronmikroskopi (SEM) eller transmissions-elektronmikroskopi (TEM) eller anden alternativ metode, der giver tilsvarende eller mere nøjagtige resultater. Analysen skal udføres efter egnet, anerkendt metode. Kun fibre, der er længere end fem mikrometer og tyndere end tre mikrometer, og hvor forholdet længde/tykkelse er større end 3:1, tages i betragtning. Stk. 4. Til og med den 20. december 2029 kan optællingen af fibre, udover metoderne nævnt i stk. 3, 2. punktum, tillige udføres ved hjælp af fasekontrast-mikroskopi (PCM) i overensstemmelse med metoden ”Bestemmelse af fiberkoncentrationen i luften ved optisk mikroskopi med fasekontrast (membranfiltermetode), ISBN 92 4 154496 1, WHO, Geneve 1997” eller ved hjælp af anden metode, der giver tilsvarende eller mere nøjagtige resultater. Stk. 5. Luftmålinger skal tilrettelægges efter høring af arbejdsmiljøorganisationen eller, hvis en sådan ikke skal oprettes i virksomheden, af de ansatte. Stk. 6. Måleresultater skal være tilgængelige for arbejdsmiljøorganisationen eller, hvis en sådan ikke skal oprettes i virksomheden, for de ansatte. Arbejdsgiveren skal i samarbejde med arbejdsmiljøorganisationen eller de ansatte vurdere betydningen af resultaterne.",
      "valid_from": "2025-11-19",
      "valid_to": null
    },
    {
      "provision_ref": "11:36",
      "chapter": "11",
      "section": "36",
      "content": "§ 36. Såfremt luftmålinger viser, at gældende grænseværdi i et arbejdsområde overskrides, eller der er grund til at tro, at der er udviklet asbeststøv som følge af indgreb i asbestholdigt materiale, som ikke er identificeret inden arbejdets påbegyndelse, skal arbejdet straks indstilles. Stk. 2. Årsagen til overskridelsen af den pågældende grænseværdi skal påvises. Der skal hurtigst muligt træffes foranstaltninger til afhjælpning af situationen og foretages en ny luftmåling af asbestfibre til kontrol af foranstaltningernes effektivitet. Stk. 3. Arbejdet i området må kun fortsætte, hvis der træffes egnede foranstaltninger til beskyttelse af de berørte ansatte.",
      "valid_from": "2025-11-19",
      "valid_to": null
    },
    {
      "provision_ref": "11:37",
      "chapter": "11",
      "section": "37",
      "content": "§ 37. Berørte ansatte og arbejdsmiljøorganisationen eller, hvis en sådan ikke skal oprettes i virksomheden, de ansatte skal snarest muligt underrettes, hvis grænseværdien for asbest overskrides. Arbejdsgiveren skal endvidere orientere om årsagerne hertil. Arbejdsgiveren skal høre arbejdsmiljøorganisationen eller de ansatte om de foranstaltninger, der skal træffes i den forbindelse. I hastende tilfælde kan arbejdsgiveren underrette dem om, hvilke foranstaltninger der er truffet.",
      "valid_from": "2025-11-19",
      "valid_to": null
    },
    {
      "provision_ref": "11:38",
      "chapter": "11",
      "section": "38",
      "content": "§ 38. Prøvetagning og analyse til at bestemme, om der er asbest i en materialeprøve, geltapeprøve mv., skal foretages i overensstemmelse med egnede, anerkendte metoder. Stk. 2. Prøvetagningen, herunder valg af prøvetagningssteder, skal være repræsentativ i forhold til formålet med en undersøgelse for asbest. Stk. 3. Personer, som tilrettelægger materialeprøver, geltapeprøver mv., og personer, som forestår prøvetagning, asbestanalyse og rapportering af resultatet, skal have de nødvendige kvalifikationer.",
      "valid_from": "2025-11-19",
      "valid_to": null
    },
    {
      "provision_ref": "12:39",
      "chapter": "12",
      "section": "39",
      "content": "§ 39. Arbejdsgiveren skal registrere oplysninger om enhver ansat, der udfører asbestarbejde, eller som formodes reelt at være blevet udsat for asbeststøv, i en protokol med angivelse af arten og varigheden af den pågældendes arbejde samt den udsættelse for asbeststøv, der er forbundet hermed. Stk. 2. Den ansatte har adgang til de oplysninger, der for egen person er indført i protokollen. Stk. 3. De ansatte og deres repræsentanter inden for virksomheden eller anlægget har adgang til kollektive og anonyme oplysninger fra en protokol. Stk. 4. Arbejdstilsynet har adgang til protokollen. Stk. 5. Arbejdsgiveren skal opbevare protokollen i mindst 40 år efter udsættelsens ophør. Ved virksomhedsophør skal protokollen sendes til Arbejdstilsynet. Stk. 6. Arbejdsgiveren skal udlevere de oplysninger, som arbejdsgiveren har registreret om den ansatte i en protokol, jf. stk. 1, til den ansatte senest ved ansættelsesforholdets ophør.",
      "valid_from": "2025-11-19",
      "valid_to": null
    },
    {
      "provision_ref": "13:40",
      "chapter": "13",
      "section": "40",
      "content": "§ 40. Ansatte skal have adgang til en helbredsundersøgelse, inden de påbegynder et asbestarbejde og om nødvendigt med regelmæssige mellemrum herefter og mindst én gang hvert 3. år, efter reglerne herfor i bekendtgørelse om arbejdsmedicinske undersøgelser efter lov om arbejdsmiljø. Stk. 2. Den i § 39, stk. 1, nævnte asbestprotokol skal være tilgængelig for den undersøgende læge.",
      "valid_from": "2025-11-19",
      "valid_to": null
    },
    {
      "provision_ref": "14:41",
      "chapter": "14",
      "section": "41",
      "content": "§ 41. Arbejdstilsynet kan i særlige tilfælde tillade afvigelser fra bestemmelserne i denne bekendtgørelse, når det skønnes rimeligt og fuldt forsvarligt, og i det omfang, det er foreneligt med direktiv 2009/148/EF om beskyttelse af arbejdstagere mod farerne ved under arbejdet at være udsat for asbest, direktiv 2004/37/EF om beskyttelse af arbejdstagerne mod risici for under arbejdet at være udsat for kræftfremkaldende stoffer og mutagener og REACH-forordningen, jf. dog stk. 2. Stk. 2. Der kan ikke tillades afvigelse fra forbuddet mod højtryksspuling, jf. § 19.",
      "valid_from": "2025-11-19",
      "valid_to": null
    },
    {
      "provision_ref": "15:42",
      "chapter": "15",
      "section": "42",
      "content": "§ 42. Afgørelser truffet af Arbejdstilsynet efter denne bekendtgørelse kan påklages efter arbejdsmiljølovens § 81.",
      "valid_from": "2025-11-19",
      "valid_to": null
    },
    {
      "provision_ref": "16:43",
      "chapter": "16",
      "section": "43",
      "content": "§ 43. Medmindre højere straf er forskyldt efter lov om arbejdsmiljø eller anden lovgivning, straffes med bøde eller fængsel i indtil 2 år den, der 1) overtræder § 7, stk. 1, §§ 8-40, 2) ikke efterkommer påbud, der er meddelt i henhold til bekendtgørelsen, eller 3) tilsidesætter vilkår for tilladelser i henhold til bekendtgørelsen. Stk. 2. For overtrædelse af §§ 8-32 og §§ 34-40 kan der pålægges en arbejdsgiver bødeansvar, selv om overtrædelsen ikke kan tilregnes arbejdsgiveren som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For bødeansvar fastsættes ingen forvandlingsstraf. Stk. 3. Der kan pålægges selskaber mv. (juridiske personer) strafansvar efter reglerne i straffelovens kapitel 5.",
      "valid_from": "2025-11-19",
      "valid_to": null
    },
    {
      "provision_ref": "17:44",
      "chapter": "17",
      "section": "44",
      "content": "§ 44. Bekendtgørelsen træder i kraft den 21. december 2025. Stk. 2. Tidligere meddelte dispensationer fra forbuddet mod højtryksspuling bortfalder 1. juli 2026. Stk. 3. Bekendtgørelse nr. 744 af 18. juni 2024 om asbest i arbejdsmiljøet ophæves.",
      "valid_from": "2025-11-19",
      "valid_to": null
    }
  ],
  "definitions": [
    {
      "term": "anvendelse i denne sammenhæng",
      "definition": "også genbrug og genanvendelse",
      "source_provision": "1:2"
    },
    {
      "term": "asbest",
      "definition": "følgende silikater med fiberstruktur, der er klassificeret som kræftfremkaldende stoffer 1A i henhold til bilag VI, del 3, i Europa-Parlamentets og Rådets forordning (EF) nr",
      "source_provision": "2:3"
    },
    {
      "term": "asbestholdigt materiale",
      "definition": "materiale, der er fremstillet med et indhold af asbestfibre, eller som på anden vis bevidst er tilsat asbestfibre",
      "source_provision": "2:4"
    },
    {
      "term": "asbestarbejde",
      "definition": "1) arbejde med asbest og asbestholdigt materiale, herunder nedrivning af asbestholdigt materiale, 2) fjernelse af asbestforurenet materiale, 3) rengøring for asbeststøv og 4) asbestoprydning efter brande, stormskader, sammenstyrtninger mv",
      "source_provision": "2:5"
    },
    {
      "term": "nedrivning",
      "definition": "i denne bekendtgørelse fuldstændig eller delvis fjernelse eller nedtagning af asbestholdigt materiale",
      "source_provision": "2:6"
    }
  ]
}
