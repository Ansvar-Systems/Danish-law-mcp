{
  "id": "2007:1488",
  "type": "statute",
  "title": "Bekendtgørelse om buskørsel",
  "short_name": "BEK H#LOKDOK04",
  "status": "in_force",
  "issued_date": "2007-12-12",
  "url": "https://www.retsinformation.dk/eli/lta/2007/1488/xml",
  "description": "Retsinformation source. DocumentId=AR001472; AccessionNumber=B20070148805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den, der er etableret på dansk område og udfører erhvervsmæssig personbefordring med en dansk indregistreret bus, skal have tilladelse hertil, jf. § 1, stk. 1, i lov om buskørsel. Stk. 2. Ved bus forstås et motorkøretøj, der er indrettet til befordring af flere end 9 personer, føreren medregnet. Det fratager ikke motorkøretøjets karakter af bus, at det i én af flere udførelser er nedstolet til højst 9 personer, føreren medregnet, med henblik på indretning til transport af bevægelseshæmmede. Stk. 3. En tilladelse gælder for erhvervsmæssig personbefordring med én bus. Trafikselskaber og andre kommunale fællesskaber, Bornholms Regionskommune og kommuner kan dog udføre rutekørsel på grundlag af én tilladelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Erhvervsmæssig personbefordring må kun udføres af virksomheder, der er indehavere af tilladelse efter lovens § 1, stk. 1, og som til stadighed opfylder de krav, der følger af lovens §§ 12 og 13 samt denne bekendtgørelses 2. kapitel, herunder at den pågældende virksomhed 1) har økonomisk grundlag for at drive virksomheden forretningsmæssigt forsvarligt, jf. lovens § 12, stk. 1, nr. 5, 2) i faglig henseende er kvalificeret hertil, jf. lovens § 12, stk. 1, nr. 7, 1. led, og 3) opfylder vandelskravene i lovens § 12, stk. 1, nr. 6 og 7, 2. led. Stk. 2. Færdselsstyrelsen fungerer som tilsyns- og kontrolmyndighed og kan indhente oplysninger fra offentlige myndigheder samt anmode indehaveren om oplysninger med henblik på vurdering af, om de i stk. 1 nævnte krav er opfyldt. Såfremt det ikke dokumenteres, at indehaveren opfylder kravene, kan tilladelsen tilbagekaldes efter lovens § 14. Stk. 3. Kan det ikke dokumenteres, at indehaveren opfylder kravene i § 10, stk. 1, men er der på grundlag af virksomhedens økonomiske situation begrundet udsigt til, at kravene atter og vedvarende vil kunne opfyldes, kan Færdselsstyrelsen i ganske særlige tilfælde give en frist til opfyldelse heraf. Fristen kan ikke overstige et år."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Til vurdering af om lovens § 18, stk. 3, er overholdt kan Færdselsstyrelsen forelægge oplysninger om løn- og arbejdsvilkår for chauffører ansat hos indehaveren af tilladelsen for overenskomstparterne til udtalelse om, hvorvidt bestemmelserne om løn- og arbejdsvilkår for chauffører i de pågældende kollektive overenskomster er fulgt."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det kræver tilladelse til erhvervsmæssig personbefordring at udføre sygetransport samt offentlig befordring af skoleelever i henhold til reglerne i Undervisningsministeriets bekendtgørelse om befordring af elever i folkeskolen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunale/regionale eller private institutioner eller botilbudsenheder kan tilladelsesfrit befordre personer, hvis passagererne er tilknyttet institutionen eller botilbudsenheden som patienter, elever, beboere, ansatte eller lignende samt eventuelt medfølgende personer med henblik på fysisk og psykisk bistand eller opsyn, hvis kørslen udføres vederlagsfrit og ikke udgør institutionens eller botilbudsenhedens primære formål. Stk. 2. Plejehjem, ældrecentre eller lignende botilbudsenheder kan tilladelsesfrit befordre personer, hvis passagererne er tilknyttet plejehjemmet, ældrecentret eller botilbudsenheden som beboere, herunder hjemmeboende ældre, der er visiteret til aktiviteter, der har til formål at vedligeholde de pågældendes fysiske og psykiske færdigheder, samt ansatte, herunder eventuelt medfølgende personer med henblik på fysisk eller psykisk bistand eller opsyn, hvis kørslen udføres vederlagsfrit og ikke udgør plejehjemmets, ældrecentrets eller botilbudsenhedens primære formål."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Den, der udlejer eller udlåner en bus uden fører til personbefordring, skal have tilladelse hertil, jf. lovens § 1 a. En tilladelse gælder for udlejning af én bus. Bestemmelsen i § 2 finder tilsvarende anvendelse. Stk. 2. Ikke-erhvervsdrivende foreninger, klub­ber og lignende sammenslutninger kan dog uden vederlag tilladelsesfrit udlåne busser til hinanden. Stk. 3. Hvis flere plejehjem, ældrecentre eller lignende botilbudsenheder er registreret som ejere af et motorkøretøj omfattet af § 1, stk. 1, kan befordring af de pågældende plejehjems, ældrecentres eller botilbudsenheders egne beboere samt hjemmeboende ældre, der er visiteret til aktiviteter på plejehjemmet, ældrecentret eller botilbudsenheden, der har til formål at vedligeholde de pågældendes fysiske og psykiske færdigheder, ske uden tilladelse."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Udføres ikke-erhvervsmæssig kørsel i henhold til § 6, stk. 2, skal føreren under kørslen medbringe skriftlig erklæring fra Færdselsstyrelsen om, at der er tale om et låneforhold mellem ikke-erhvervsdrivende foreninger m.v. Erklæringen skal på forlangende forevises politiet. Stk. 2. Erklæringen udstedes til udlåneren efter ansøgning, som indsendes til Færdselsstyrelsen. Stk. 3. Den, der ansøger om erklæring, skal afgive enhver oplysning, som Færdselsstyrelsen anmoder om med henblik på vurdering af, om der er tale om låneforhold mellem ikke-erhvervsdrivende foreninger mv. Færdselsstyrelsen kan herunder kræve, at der fremlægges oplysninger fra offentlige myndigheder."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Den, der er etableret på dansk område og driver chaufførvikarvirksomhed ved erhvervsmæssigt at udleje chauffører, skal have godkendelse hertil, jf. lovens § 9, stk. 2. Godkendelsen gives i tilslutning til en tilladelse til erhvervsmæssig personbefordring, jf. § 1, stk. 1, eller en tilladelse hertil udstedt inden for Det Europæiske Økonomiske Samarbejdsområde. Godkendelsen omfatter udlejning af chauffører til erhvervsmæssig personbefordring med de i § 1, stk. 1, nævnte køretøjer og til godstransport med motorkøretøj eller vogntog med en samlet tilladt totalvægt over 3.500 kg. Stk. 2. Godkendelsen kan kun opretholdes, så længe indehaveren har tilladelse til erhvervsmæssig personbefordring eller tilladelse hertil udstedt inden for Det Europæiske Økonomiske Samarbejdsområde. Stk. 3. Chaufførvikarvirksomheden skal til lejeren i forbindelse med udlejning af en chauffør udlevere en af Færdselsstyrelsen udfærdiget blanket i udfyldt stand, således at lejeren kan sikre sig, at den planlagte kørsel lovligt kan udføres af chaufførvikaren efter køre- og hviletidsbestemmelserne."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ansøgning om tilladelse til erhvervsmæssig personbefordring, tilladelse til busudlejning, godkendelse som ansvarlig leder og godkendelse til drift af chaufførvikarvirksomhed indsendes til Færdselsstyrelsen. Stk. 2. Færdselsstyrelsen fastlægger formkravene til ansøgninger og kan kræve yderligere oplysninger. Ansøgningen kan afvises, hvis den er udfyldt ulæseligt, fejlagtigt eller ufuldstændigt."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ansøgeren skal ved ansøgning om indtil to tilladelser kunne dokumentere at have egne kontante midler eller andre værdier på i alt mindst 150.000 kr. Ved ansøgning om yderligere tilladelser forhøjes beløbet med 40.000 kr. for hver ekstra tilladelse. Stk. 2. Ansøgeren skal ved ansøgning om godkendelse til drift af chaufførvikarvirksomhed dokumentere at have egne kontante midler eller andre værdier på mindst 200.000 kr. udover de i stk. 1 anførte beløb for tilladelser. En tilladelsesindehaver fra et andet land inden for Det Europæiske Økonomiske Samarbejdsområde skal dokumentere at have kontante midler eller andre værdier på i alt mindst 200.000 kr. Stk. 3. Der kan i stedet stilles en sikkerhed med et nærmere af Færdselsstyrelsen fastsat beløb og indhold af et forsikringsselskab eller pengeinstitut. Sikkerheden skal beløbsmæssigt modsvare de i stk. 1 fastsatte krav til egenkapital. Stk. 4. En kommune eller en kommunal institution, der ansøger om tilladelse eller tilladelser, jf. stk. 1, eller godkendelse til drift af chaufførvikarvirksomhed skal stille sikkerhed i overensstemmelse med reglen i stk. 3. Stk. 5. En ansøgning kan afslås, såfremt ansøgeren har forfaldne restancer til det offentlige på 50.000 kr. eller derover."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. En ansøger anses for fagligt kvalificeret til at udføre erhvervsmæssig personbefordring, hvis vedkommende 1) har tilladelse til erhvervsmæssig personbefordring, 2) er godkendt som ansvarlig leder af en buskørselsvirksomhed og er ansat som sådan, eller 3) inden for de seneste 10 år har gennemført et af Færdselsstyrelsen godkendt kursus og ved en skriftlig prøve dokumenteret færdigheder i de emner, der er angivet i bilaget til denne bekendtgørelse. Stk. 2. En ansøger kan fritages for det i stk. 1, nr. 3, nævnte kursus, hvis det godtgøres, at vedkommende igennem de seneste 5 år har haft en stilling med overordnede funktioner i en virksomhed, der udfører personbefordring. Det er samtidig en betingelse, at ansøgeren består en af Færdselsstyrelsen godkendt prøve og dermed dokumenterer færdigheder i de emner, der er angivet i bilaget til denne bekendtgørelse. Stk. 3. Færdselsstyrelsen kan udstede et certifikat til personer, der opfylder betingelserne i stk. 1. Certifikatet udstedes i henhold til De Europæiske Fællesskabers regler vedrørende adgang til buskørselserhvervet. Stk. 4. Statsborgere fra medlemsstater i Den Europæiske Union kan opfylde betingelserne i henhold til stk. 1 ved for Færdselsstyrelsen at fremlægge et certifikat udstedt af myndighederne i den medlemsstat, hvoraf det fremgår, at betingelserne er opfyldt. Stk. 5. Bopælskravet i lovens § 12, stk. 1, nr. 1, og § 13, stk. 2, jf. § 12, stk. 1, nr. 1, anvendes ikke i det omfang andet følger af De Europæiske Fællesskabers regler om etablering og om arbejdskraftens frie bevægelighed eller tilsvarende regler i Aftale om Det Europæiske Økonomiske Samarbejdsområde."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. En ansøger anses for fagligt kvalificeret til at foretage busudlejning uden fører, hvis vedkommende opfylder de i § 11 nævnte krav."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. En indehaver af en tilladelse til erhvervsmæssig personbefordring eller en tilladelse hertil udstedt inden for Det Europæiske Økonomiske Samarbejdsområde anses for fagligt kvalificeret til at drive chaufførvikarvirksomhed, hvis vedkommende inden for de seneste 10 år har gennemført et af Færdselsstyrelsen godkendt kursus og ved en skriftlig prøve dokumenteret færdigheder i de emner, der er angivet i bilaget til denne bekendtgørelse, herunder vikarudlejningsmodulet. Stk. 2. En tilladelsesindehaver skal dog alene gennemgå og bestå et af Færdselsstyrelsen godkendt vikarudlejningskursusmodul, såfremt vedkommende 1) før 1. maj 2000 var godkendt som tilladelsesindehaver eller ansvarlig leder og fortsat er godkendt som sådan, 2) før 1. maj 2000 har gennemgået og bestået et af Færdselsstyrelsen godkendt kursus eller prøve, eller 3) har bestået den i § 11, stk. 2, nævnte prøve. Stk. 3. En tilladelsesindehaver fra et andet land inden for Det Europæiske Økonomiske Samarbejdsområde kan opfylde kravet i stk. 1 ved at dokumentere, at vedkommende i et andet land inden for Det Europæiske Økonomiske Samarbejdsområde har gennemført et kursus, der giver kendskab til drift af chaufførvikarvirksomhed."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Færdselsstyrelsen indhenter straffeattest til offentligt brug og eventuelt udskrift fra Det Centrale Kriminalregister til brug ved bedømmelsen af ansøgerens vandel. Stk. 2. Ansøgeren skal afgive enhver oplysning, som Færdselsstyrelsen anmoder om med henblik på vurdering af, om ansøgeren vil kunne drive virksomheden på forsvarlig måde og i overensstemmelse med god skik inden for branchen."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Er ansøgeren et selskab eller en anden juridisk person, skal vandelskravet og kravet om faglige kvalifikationer i lovens § 12, stk. 1, nr. 6 og 7, 1. led, opfyldes af den fysiske person, der faktisk og vedvarende som ansvarlig leder forestår virksomhedens buskørsel eller busudlejning. Denne skal tillige med selskabet opfylde kravet i lovens § 12, stk. 1, nr. 7, 2. led. Stk. 2. Filialer, der er oprettet her i landet af udenlandske aktieselskaber og anpartsselskaber, kan være indehavere af tilladelse og godkendelse til drift af chaufførvikarvirksomhed efter loven."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Føreren skal have kørekort til erhvervsmæssig personbefordring."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Føreren må, udover at besvare enkelte spørgsmål vedrørende befordringen, ikke samtale med passagererne under kørslen."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Føreren skal så vidt muligt efter hver tur, dog mindst én gang om dagen efterse bussen for glemte genstande. Fundne sager skal, hvis de ikke umiddelbart kan udleveres til rette vedkommende, eventuelt gennem rutebilstationen eller virksomhedens kontor, snarest afleveres til politiet. Har tilladelsesindehaveren, eller den kørslen udføres for, et kontor for fundne sager, kan disse opbevares på kontoret i et tidsrum, der aftales med politiet."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Passagerer, som ikke vil efterkomme de påbud eller anvisninger, der gives i medfør af denne bekendtgørelse, kan bortvises af føreren, tilladelsesindehaveren, personale ansat hos denne eller den, kørslen udføres for. Det samme gælder passagerer, som ikke har eller vil anskaffe gyldig billet eller kort, samt passagerer, hvis opførsel er til væsentlig gene for andre passagerer."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Reglerne i § 16 og §§ 18-19 finder tillige anvendelse ved udførelse af erhvervsmæssig personbefordring med motorkøretøjer, der er indrettet til befordring af højst 9 personer, føreren medregnet, og som benyttes til almindelig rutekørsel. Stk. 2. Det i stk. 1 nævnte motorkøretøj skal opfylde de særlige krav til indretning, som er fastsat for taxier. Stk. 3. Hvis det i stk. 1 nævnte køretøj tillige skal benyttes til taxikørsel, skal det endvidere opfylde de særlige krav, der gælder om udstyr for taxier. Stk. 4. Reglen i stk. 3 finder tilsvarende anvendelse på busser indrettet til befordring af indtil 15 personer, føreren medregnet, der benyttes til både andre former for buskørsel end rutekørsel og taxikørsel, jf. bestemmelserne i lov om taxikørsel m.v."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Kontroldokument (kørselsblad), der i henhold til bestemmelser fastsat af De Europæiske Fællesskabers eller internationale aftaler skal medbringes ved udførelse af lejlighedsvis international kørsel, samt kørselshæfte skal opbevares af virksomheden mindst 1 år. Fristen regnes for kontroldokumentets vedkommende fra udførelsen af den tur, for hvilken kontroldokumentet gælder, og for kørselshæftet fra udførelsen af den sidste tur, for hvilken kørselshæftet gælder."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Den, der efter lovens § 20 a, stk. 1 og 2, hæfter for udgifter, som en fører eller andre får i forbindelse med sygdom under kørsel i udlandet, yder den sikrede fuld refusion af udgifter til 1) lægehjælp, 2) lægeordineret ophold og behandling på almindelige sygehuse, herunder operationer og ambulancetransport, 3) lægeordineret medicin, 4) ekstraudgifter ved transport til køretøj med fastlagt rejserute som følge af, at den sikrede er blevet forsinket grundet lægebeordret sengeleje, 5) hjemrejse, der erklæres nødvendig af en læge, samt 6) hjembringelse af en sikret, der afgår ved døden. Stk. 2. Til tandlægehjælp i akutte tilfælde ydes refusion med maksimalt 500 kr. Herudover betales ekstraudgifter med maksimalt 500 kr. pr. dag til ekstraordinært hotelophold m.v., hvor behandling efter lægehenvisning kan ske på hotel."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Den, der efter lovens § 20 a, stk. 3, hæfter for udgifter til retshjælp og lignende udgifter, der opstår under kørsel i udlandet, yder den sikrede fuld refusion af udgifter til advokatbistand og krav om sikkerhed til dækning af eventuelle erstatningskrav, som en udenlandsk myndighed stiller som betingelse for at give tilladelse til udrejse. Stk. 2. Herudover betales ekstraudgifter med maksimalt 500 kr. pr. dag til ekstraordinært hotelophold m.v., hvor den sikrede får påbud om ikke at forlade det land, hvor der verserer retssag imod ham, før retsafgørelsen foreligger, samt ekstraudgifter ved transport til køretøj med fastlagt rejserute som følge af, at sikrede er blevet forsinket som følge af retssagen."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Den, der efter §§ 22 og 23 hæfter for udgifter i forbindelse med sygdom og til retshjælp m.v., kan opfylde det i lovens § 20 a, stk. 4, indeholdte krav om sikkerhedsstillelse ved 1) tegning af en forsikring i en forsikringsvirksomhed, der er undergivet den til enhver tid gældende lovgivning om forsikringsvirksomhed, 2) medlemskab af en organisation, der i henhold til en af Færdselsstyrelsen godkendt ordning garanterer for sine medlemmer, eller 3) oprettelse af en bankgaranti på et beløb af 50.000 kr. eller ved deponering i bank eller sparekasse af værdipapirer til en kursværdi af i alt 50.000 kr. Værdipapirerne skal opfylde de krav, som efter den til enhver tid gældende lovgivning gælder for anbringelse af umyndiges midler. Stk. 2. Ved kørsel inden for de nordiske lande samt ved lokalkørsel over den dansk-tyske grænse til og med en linje Hamburg - Lübeck - Rostock gælder det i stk. 1 angivne krav om sikkerhedsstillelse ikke."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. De i § 11, stk. 1, nr. 3, og § 13, stk. 1 og 2, nævnte kurser og udbydere heraf godkendes af Færdselsstyrelsen, såfremt kurserne opfylder de indholdskrav, der er angivet i bilaget til denne bekendtgørelse, og såfremt kurser og prøver skønnes at kunne udføres på betryggende måde. Stk. 2. Kurserne skal have en varighed på mindst 144 lektioner. En lektion udgør 45 minutter. Stk. 3. Kursusudbyderne skal ved de afsluttende prøver anvende opgaver udarbejdet af Færdselsstyrelsen. Prøverne aflægges ved hjælp af et elektronisk prøveaflæggelsessystem. Repræsentanter for Færdselsstyrelsen skal gives adgang til at overvære de afsluttende prøver. Stk. 4. Godkendelse af kurser og udbydere kan tilbagekaldes, såfremt kursusudbyderen groft eller gentagne gange har overtrådt vilkår for godkendelsen."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Færdselsstyrelsen kan i ganske særlige tilfælde undtage fra kravet om tilladelse til erhvervsmæssig personbefordring, jf. lovens § 1, stk. 1."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Overtrædelse af § 1, stk. 1, § 6, stk. 1, § 7, stk. 1, § 8, stk. 1 og 3, §§ 16-17 og § 20, stk. 2 og 3, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Bekendtgørelsen træder i kraft den 1. januar 2008. Stk. 2. Samtidig ophæves bekendtgørelse nr. 11 af 5. januar 2005 om buskørsel."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den, der er etableret på dansk område og udfører erhvervsmæssig personbefordring med en dansk indregistreret bus, skal have tilladelse hertil, jf. § 1, stk. 1, i lov om buskørsel. Stk. 2. Ved bus forstås et motorkøretøj, der er indrettet til befordring af flere end 9 personer, føreren medregnet. Det fratager ikke motorkøretøjets karakter af bus, at det i én af flere udførelser er nedstolet til højst 9 personer, føreren medregnet, med henblik på indretning til transport af bevægelseshæmmede. Stk. 3. En tilladelse gælder for erhvervsmæssig personbefordring med én bus. Trafikselskaber og andre kommunale fællesskaber, Bornholms Regionskommune og kommuner kan dog udføre rutekørsel på grundlag af én tilladelse.",
      "valid_from": "2007-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Erhvervsmæssig personbefordring må kun udføres af virksomheder, der er indehavere af tilladelse efter lovens § 1, stk. 1, og som til stadighed opfylder de krav, der følger af lovens §§ 12 og 13 samt denne bekendtgørelses 2. kapitel, herunder at den pågældende virksomhed 1) har økonomisk grundlag for at drive virksomheden forretningsmæssigt forsvarligt, jf. lovens § 12, stk. 1, nr. 5, 2) i faglig henseende er kvalificeret hertil, jf. lovens § 12, stk. 1, nr. 7, 1. led, og 3) opfylder vandelskravene i lovens § 12, stk. 1, nr. 6 og 7, 2. led. Stk. 2. Færdselsstyrelsen fungerer som tilsyns- og kontrolmyndighed og kan indhente oplysninger fra offentlige myndigheder samt anmode indehaveren om oplysninger med henblik på vurdering af, om de i stk. 1 nævnte krav er opfyldt. Såfremt det ikke dokumenteres, at indehaveren opfylder kravene, kan tilladelsen tilbagekaldes efter lovens § 14. Stk. 3. Kan det ikke dokumenteres, at indehaveren opfylder kravene i § 10, stk. 1, men er der på grundlag af virksomhedens økonomiske situation begrundet udsigt til, at kravene atter og vedvarende vil kunne opfyldes, kan Færdselsstyrelsen i ganske særlige tilfælde give en frist til opfyldelse heraf. Fristen kan ikke overstige et år.",
      "valid_from": "2007-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Til vurdering af om lovens § 18, stk. 3, er overholdt kan Færdselsstyrelsen forelægge oplysninger om løn- og arbejdsvilkår for chauffører ansat hos indehaveren af tilladelsen for overenskomstparterne til udtalelse om, hvorvidt bestemmelserne om løn- og arbejdsvilkår for chauffører i de pågældende kollektive overenskomster er fulgt.",
      "valid_from": "2007-12-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det kræver tilladelse til erhvervsmæssig personbefordring at udføre sygetransport samt offentlig befordring af skoleelever i henhold til reglerne i Undervisningsministeriets bekendtgørelse om befordring af elever i folkeskolen.",
      "valid_from": "2007-12-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kommunale/regionale eller private institutioner eller botilbudsenheder kan tilladelsesfrit befordre personer, hvis passagererne er tilknyttet institutionen eller botilbudsenheden som patienter, elever, beboere, ansatte eller lignende samt eventuelt medfølgende personer med henblik på fysisk og psykisk bistand eller opsyn, hvis kørslen udføres vederlagsfrit og ikke udgør institutionens eller botilbudsenhedens primære formål. Stk. 2. Plejehjem, ældrecentre eller lignende botilbudsenheder kan tilladelsesfrit befordre personer, hvis passagererne er tilknyttet plejehjemmet, ældrecentret eller botilbudsenheden som beboere, herunder hjemmeboende ældre, der er visiteret til aktiviteter, der har til formål at vedligeholde de pågældendes fysiske og psykiske færdigheder, samt ansatte, herunder eventuelt medfølgende personer med henblik på fysisk eller psykisk bistand eller opsyn, hvis kørslen udføres vederlagsfrit og ikke udgør plejehjemmets, ældrecentrets eller botilbudsenhedens primære formål.",
      "valid_from": "2007-12-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Den, der udlejer eller udlåner en bus uden fører til personbefordring, skal have tilladelse hertil, jf. lovens § 1 a. En tilladelse gælder for udlejning af én bus. Bestemmelsen i § 2 finder tilsvarende anvendelse. Stk. 2. Ikke-erhvervsdrivende foreninger, klub­ber og lignende sammenslutninger kan dog uden vederlag tilladelsesfrit udlåne busser til hinanden. Stk. 3. Hvis flere plejehjem, ældrecentre eller lignende botilbudsenheder er registreret som ejere af et motorkøretøj omfattet af § 1, stk. 1, kan befordring af de pågældende plejehjems, ældrecentres eller botilbudsenheders egne beboere samt hjemmeboende ældre, der er visiteret til aktiviteter på plejehjemmet, ældrecentret eller botilbudsenheden, der har til formål at vedligeholde de pågældendes fysiske og psykiske færdigheder, ske uden tilladelse.",
      "valid_from": "2007-12-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Udføres ikke-erhvervsmæssig kørsel i henhold til § 6, stk. 2, skal føreren under kørslen medbringe skriftlig erklæring fra Færdselsstyrelsen om, at der er tale om et låneforhold mellem ikke-erhvervsdrivende foreninger m.v. Erklæringen skal på forlangende forevises politiet. Stk. 2. Erklæringen udstedes til udlåneren efter ansøgning, som indsendes til Færdselsstyrelsen. Stk. 3. Den, der ansøger om erklæring, skal afgive enhver oplysning, som Færdselsstyrelsen anmoder om med henblik på vurdering af, om der er tale om låneforhold mellem ikke-erhvervsdrivende foreninger mv. Færdselsstyrelsen kan herunder kræve, at der fremlægges oplysninger fra offentlige myndigheder.",
      "valid_from": "2007-12-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Den, der er etableret på dansk område og driver chaufførvikarvirksomhed ved erhvervsmæssigt at udleje chauffører, skal have godkendelse hertil, jf. lovens § 9, stk. 2. Godkendelsen gives i tilslutning til en tilladelse til erhvervsmæssig personbefordring, jf. § 1, stk. 1, eller en tilladelse hertil udstedt inden for Det Europæiske Økonomiske Samarbejdsområde. Godkendelsen omfatter udlejning af chauffører til erhvervsmæssig personbefordring med de i § 1, stk. 1, nævnte køretøjer og til godstransport med motorkøretøj eller vogntog med en samlet tilladt totalvægt over 3.500 kg. Stk. 2. Godkendelsen kan kun opretholdes, så længe indehaveren har tilladelse til erhvervsmæssig personbefordring eller tilladelse hertil udstedt inden for Det Europæiske Økonomiske Samarbejdsområde. Stk. 3. Chaufførvikarvirksomheden skal til lejeren i forbindelse med udlejning af en chauffør udlevere en af Færdselsstyrelsen udfærdiget blanket i udfyldt stand, således at lejeren kan sikre sig, at den planlagte kørsel lovligt kan udføres af chaufførvikaren efter køre- og hviletidsbestemmelserne.",
      "valid_from": "2007-12-12",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ansøgning om tilladelse til erhvervsmæssig personbefordring, tilladelse til busudlejning, godkendelse som ansvarlig leder og godkendelse til drift af chaufførvikarvirksomhed indsendes til Færdselsstyrelsen. Stk. 2. Færdselsstyrelsen fastlægger formkravene til ansøgninger og kan kræve yderligere oplysninger. Ansøgningen kan afvises, hvis den er udfyldt ulæseligt, fejlagtigt eller ufuldstændigt.",
      "valid_from": "2007-12-12",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ansøgeren skal ved ansøgning om indtil to tilladelser kunne dokumentere at have egne kontante midler eller andre værdier på i alt mindst 150.000 kr. Ved ansøgning om yderligere tilladelser forhøjes beløbet med 40.000 kr. for hver ekstra tilladelse. Stk. 2. Ansøgeren skal ved ansøgning om godkendelse til drift af chaufførvikarvirksomhed dokumentere at have egne kontante midler eller andre værdier på mindst 200.000 kr. udover de i stk. 1 anførte beløb for tilladelser. En tilladelsesindehaver fra et andet land inden for Det Europæiske Økonomiske Samarbejdsområde skal dokumentere at have kontante midler eller andre værdier på i alt mindst 200.000 kr. Stk. 3. Der kan i stedet stilles en sikkerhed med et nærmere af Færdselsstyrelsen fastsat beløb og indhold af et forsikringsselskab eller pengeinstitut. Sikkerheden skal beløbsmæssigt modsvare de i stk. 1 fastsatte krav til egenkapital. Stk. 4. En kommune eller en kommunal institution, der ansøger om tilladelse eller tilladelser, jf. stk. 1, eller godkendelse til drift af chaufførvikarvirksomhed skal stille sikkerhed i overensstemmelse med reglen i stk. 3. Stk. 5. En ansøgning kan afslås, såfremt ansøgeren har forfaldne restancer til det offentlige på 50.000 kr. eller derover.",
      "valid_from": "2007-12-12",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. En ansøger anses for fagligt kvalificeret til at udføre erhvervsmæssig personbefordring, hvis vedkommende 1) har tilladelse til erhvervsmæssig personbefordring, 2) er godkendt som ansvarlig leder af en buskørselsvirksomhed og er ansat som sådan, eller 3) inden for de seneste 10 år har gennemført et af Færdselsstyrelsen godkendt kursus og ved en skriftlig prøve dokumenteret færdigheder i de emner, der er angivet i bilaget til denne bekendtgørelse. Stk. 2. En ansøger kan fritages for det i stk. 1, nr. 3, nævnte kursus, hvis det godtgøres, at vedkommende igennem de seneste 5 år har haft en stilling med overordnede funktioner i en virksomhed, der udfører personbefordring. Det er samtidig en betingelse, at ansøgeren består en af Færdselsstyrelsen godkendt prøve og dermed dokumenterer færdigheder i de emner, der er angivet i bilaget til denne bekendtgørelse. Stk. 3. Færdselsstyrelsen kan udstede et certifikat til personer, der opfylder betingelserne i stk. 1. Certifikatet udstedes i henhold til De Europæiske Fællesskabers regler vedrørende adgang til buskørselserhvervet. Stk. 4. Statsborgere fra medlemsstater i Den Europæiske Union kan opfylde betingelserne i henhold til stk. 1 ved for Færdselsstyrelsen at fremlægge et certifikat udstedt af myndighederne i den medlemsstat, hvoraf det fremgår, at betingelserne er opfyldt. Stk. 5. Bopælskravet i lovens § 12, stk. 1, nr. 1, og § 13, stk. 2, jf. § 12, stk. 1, nr. 1, anvendes ikke i det omfang andet følger af De Europæiske Fællesskabers regler om etablering og om arbejdskraftens frie bevægelighed eller tilsvarende regler i Aftale om Det Europæiske Økonomiske Samarbejdsområde.",
      "valid_from": "2007-12-12",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. En ansøger anses for fagligt kvalificeret til at foretage busudlejning uden fører, hvis vedkommende opfylder de i § 11 nævnte krav.",
      "valid_from": "2007-12-12",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. En indehaver af en tilladelse til erhvervsmæssig personbefordring eller en tilladelse hertil udstedt inden for Det Europæiske Økonomiske Samarbejdsområde anses for fagligt kvalificeret til at drive chaufførvikarvirksomhed, hvis vedkommende inden for de seneste 10 år har gennemført et af Færdselsstyrelsen godkendt kursus og ved en skriftlig prøve dokumenteret færdigheder i de emner, der er angivet i bilaget til denne bekendtgørelse, herunder vikarudlejningsmodulet. Stk. 2. En tilladelsesindehaver skal dog alene gennemgå og bestå et af Færdselsstyrelsen godkendt vikarudlejningskursusmodul, såfremt vedkommende 1) før 1. maj 2000 var godkendt som tilladelsesindehaver eller ansvarlig leder og fortsat er godkendt som sådan, 2) før 1. maj 2000 har gennemgået og bestået et af Færdselsstyrelsen godkendt kursus eller prøve, eller 3) har bestået den i § 11, stk. 2, nævnte prøve. Stk. 3. En tilladelsesindehaver fra et andet land inden for Det Europæiske Økonomiske Samarbejdsområde kan opfylde kravet i stk. 1 ved at dokumentere, at vedkommende i et andet land inden for Det Europæiske Økonomiske Samarbejdsområde har gennemført et kursus, der giver kendskab til drift af chaufførvikarvirksomhed.",
      "valid_from": "2007-12-12",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Færdselsstyrelsen indhenter straffeattest til offentligt brug og eventuelt udskrift fra Det Centrale Kriminalregister til brug ved bedømmelsen af ansøgerens vandel. Stk. 2. Ansøgeren skal afgive enhver oplysning, som Færdselsstyrelsen anmoder om med henblik på vurdering af, om ansøgeren vil kunne drive virksomheden på forsvarlig måde og i overensstemmelse med god skik inden for branchen.",
      "valid_from": "2007-12-12",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Er ansøgeren et selskab eller en anden juridisk person, skal vandelskravet og kravet om faglige kvalifikationer i lovens § 12, stk. 1, nr. 6 og 7, 1. led, opfyldes af den fysiske person, der faktisk og vedvarende som ansvarlig leder forestår virksomhedens buskørsel eller busudlejning. Denne skal tillige med selskabet opfylde kravet i lovens § 12, stk. 1, nr. 7, 2. led. Stk. 2. Filialer, der er oprettet her i landet af udenlandske aktieselskaber og anpartsselskaber, kan være indehavere af tilladelse og godkendelse til drift af chaufførvikarvirksomhed efter loven.",
      "valid_from": "2007-12-12",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Føreren skal have kørekort til erhvervsmæssig personbefordring.",
      "valid_from": "2007-12-12",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Føreren må, udover at besvare enkelte spørgsmål vedrørende befordringen, ikke samtale med passagererne under kørslen.",
      "valid_from": "2007-12-12",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Føreren skal så vidt muligt efter hver tur, dog mindst én gang om dagen efterse bussen for glemte genstande. Fundne sager skal, hvis de ikke umiddelbart kan udleveres til rette vedkommende, eventuelt gennem rutebilstationen eller virksomhedens kontor, snarest afleveres til politiet. Har tilladelsesindehaveren, eller den kørslen udføres for, et kontor for fundne sager, kan disse opbevares på kontoret i et tidsrum, der aftales med politiet.",
      "valid_from": "2007-12-12",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Passagerer, som ikke vil efterkomme de påbud eller anvisninger, der gives i medfør af denne bekendtgørelse, kan bortvises af føreren, tilladelsesindehaveren, personale ansat hos denne eller den, kørslen udføres for. Det samme gælder passagerer, som ikke har eller vil anskaffe gyldig billet eller kort, samt passagerer, hvis opførsel er til væsentlig gene for andre passagerer.",
      "valid_from": "2007-12-12",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Reglerne i § 16 og §§ 18-19 finder tillige anvendelse ved udførelse af erhvervsmæssig personbefordring med motorkøretøjer, der er indrettet til befordring af højst 9 personer, føreren medregnet, og som benyttes til almindelig rutekørsel. Stk. 2. Det i stk. 1 nævnte motorkøretøj skal opfylde de særlige krav til indretning, som er fastsat for taxier. Stk. 3. Hvis det i stk. 1 nævnte køretøj tillige skal benyttes til taxikørsel, skal det endvidere opfylde de særlige krav, der gælder om udstyr for taxier. Stk. 4. Reglen i stk. 3 finder tilsvarende anvendelse på busser indrettet til befordring af indtil 15 personer, føreren medregnet, der benyttes til både andre former for buskørsel end rutekørsel og taxikørsel, jf. bestemmelserne i lov om taxikørsel m.v.",
      "valid_from": "2007-12-12",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Kontroldokument (kørselsblad), der i henhold til bestemmelser fastsat af De Europæiske Fællesskabers eller internationale aftaler skal medbringes ved udførelse af lejlighedsvis international kørsel, samt kørselshæfte skal opbevares af virksomheden mindst 1 år. Fristen regnes for kontroldokumentets vedkommende fra udførelsen af den tur, for hvilken kontroldokumentet gælder, og for kørselshæftet fra udførelsen af den sidste tur, for hvilken kørselshæftet gælder.",
      "valid_from": "2007-12-12",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Den, der efter lovens § 20 a, stk. 1 og 2, hæfter for udgifter, som en fører eller andre får i forbindelse med sygdom under kørsel i udlandet, yder den sikrede fuld refusion af udgifter til 1) lægehjælp, 2) lægeordineret ophold og behandling på almindelige sygehuse, herunder operationer og ambulancetransport, 3) lægeordineret medicin, 4) ekstraudgifter ved transport til køretøj med fastlagt rejserute som følge af, at den sikrede er blevet forsinket grundet lægebeordret sengeleje, 5) hjemrejse, der erklæres nødvendig af en læge, samt 6) hjembringelse af en sikret, der afgår ved døden. Stk. 2. Til tandlægehjælp i akutte tilfælde ydes refusion med maksimalt 500 kr. Herudover betales ekstraudgifter med maksimalt 500 kr. pr. dag til ekstraordinært hotelophold m.v., hvor behandling efter lægehenvisning kan ske på hotel.",
      "valid_from": "2007-12-12",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Den, der efter lovens § 20 a, stk. 3, hæfter for udgifter til retshjælp og lignende udgifter, der opstår under kørsel i udlandet, yder den sikrede fuld refusion af udgifter til advokatbistand og krav om sikkerhed til dækning af eventuelle erstatningskrav, som en udenlandsk myndighed stiller som betingelse for at give tilladelse til udrejse. Stk. 2. Herudover betales ekstraudgifter med maksimalt 500 kr. pr. dag til ekstraordinært hotelophold m.v., hvor den sikrede får påbud om ikke at forlade det land, hvor der verserer retssag imod ham, før retsafgørelsen foreligger, samt ekstraudgifter ved transport til køretøj med fastlagt rejserute som følge af, at sikrede er blevet forsinket som følge af retssagen.",
      "valid_from": "2007-12-12",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Den, der efter §§ 22 og 23 hæfter for udgifter i forbindelse med sygdom og til retshjælp m.v., kan opfylde det i lovens § 20 a, stk. 4, indeholdte krav om sikkerhedsstillelse ved 1) tegning af en forsikring i en forsikringsvirksomhed, der er undergivet den til enhver tid gældende lovgivning om forsikringsvirksomhed, 2) medlemskab af en organisation, der i henhold til en af Færdselsstyrelsen godkendt ordning garanterer for sine medlemmer, eller 3) oprettelse af en bankgaranti på et beløb af 50.000 kr. eller ved deponering i bank eller sparekasse af værdipapirer til en kursværdi af i alt 50.000 kr. Værdipapirerne skal opfylde de krav, som efter den til enhver tid gældende lovgivning gælder for anbringelse af umyndiges midler. Stk. 2. Ved kørsel inden for de nordiske lande samt ved lokalkørsel over den dansk-tyske grænse til og med en linje Hamburg - Lübeck - Rostock gælder det i stk. 1 angivne krav om sikkerhedsstillelse ikke.",
      "valid_from": "2007-12-12",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. De i § 11, stk. 1, nr. 3, og § 13, stk. 1 og 2, nævnte kurser og udbydere heraf godkendes af Færdselsstyrelsen, såfremt kurserne opfylder de indholdskrav, der er angivet i bilaget til denne bekendtgørelse, og såfremt kurser og prøver skønnes at kunne udføres på betryggende måde. Stk. 2. Kurserne skal have en varighed på mindst 144 lektioner. En lektion udgør 45 minutter. Stk. 3. Kursusudbyderne skal ved de afsluttende prøver anvende opgaver udarbejdet af Færdselsstyrelsen. Prøverne aflægges ved hjælp af et elektronisk prøveaflæggelsessystem. Repræsentanter for Færdselsstyrelsen skal gives adgang til at overvære de afsluttende prøver. Stk. 4. Godkendelse af kurser og udbydere kan tilbagekaldes, såfremt kursusudbyderen groft eller gentagne gange har overtrådt vilkår for godkendelsen.",
      "valid_from": "2007-12-12",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Færdselsstyrelsen kan i ganske særlige tilfælde undtage fra kravet om tilladelse til erhvervsmæssig personbefordring, jf. lovens § 1, stk. 1.",
      "valid_from": "2007-12-12",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Overtrædelse af § 1, stk. 1, § 6, stk. 1, § 7, stk. 1, § 8, stk. 1 og 3, §§ 16-17 og § 20, stk. 2 og 3, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2007-12-12",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Bekendtgørelsen træder i kraft den 1. januar 2008. Stk. 2. Samtidig ophæves bekendtgørelse nr. 11 af 5. januar 2005 om buskørsel.",
      "valid_from": "2007-12-12",
      "valid_to": null
    }
  ],
  "definitions": [
    {
      "term": "bus",
      "definition": "et motorkøretøj, der er indrettet til befordring af flere end 9 personer, føreren medregnet",
      "source_provision": "1:1"
    }
  ]
}
