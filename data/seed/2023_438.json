{
  "id": "2023:438",
  "type": "statute",
  "title": "Bekendtgørelse om interne elektricitetsforbindelser",
  "short_name": "BEK H#LOKDOK04",
  "status": "in_force",
  "issued_date": "2023-04-27",
  "url": "https://www.retsinformation.dk/eli/lta/2023/438/xml",
  "description": "Retsinformation source. DocumentId=DB000679; AccessionNumber=B20230043805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen indeholder bestemmelser om interne elektricitetsforbindelser, herunder de kriterier, der skal være opfyldt, for at en elkunde kan bruge en intern elektricitetsforbindelse. Stk. 2. En elkundes brug af en intern elektricitetsforbindelse i overensstemmelse med denne bekendtgørelse supplerer elkundens brug af det kollektive elforsyningsnet. Stk. 3. Ved opfyldelse af kriterierne fastlagt i denne bekendtgørelse, har en kollektiv elforsyningsvirksomhed pligt til at tilslutte elkunden inden for de i øvrigt gældende lovgivningsmæssige rammer og gældende krav til nettilslutning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Aftagenummer: Jf. § 5, nr. 1, i lov om elforsyning, et nummer, der entydigt identificerer et målepunkt, som er omfattet af netvirksomhedens pligt til at måle levering og aftag af elektricitet i nettet efter § 20, stk. 1, nr. 4, i lov om elforsyning. 2) Elkunde: Jf. § 5, nr. 13, i lov om elforsyning, en fysisk eller juridisk person, der råder over et aftagenummer og aftager elektricitet på dette. 3) Forbrugssted: Jf. § 5, nr. 17, i lov om elforsyning, punkt, hvorfra der aftages elektricitet til ét samlet matrikelnummer eller til sammenhængende bygninger fordelt på flere matrikelnumre med kun én forbruger af elektricitet. 4) Intern elektricitetsforbindelse: Jf. § 5, nr. 21, i lov om elforsyning, en elektricitetsforbindelse, der ikke er ejet af en kollektiv elforsyningsvirksomhed, og som bruges til følgende: a) Tilslutning af en elkundes produktionsanlæg, placeret i tilknytning til elkundens forbrugssted, til egen forbrugsinstallation og fordeling af elektricitet derfra til elkundens eget forbrug og lagring bag forbrugsstedet. b) Fordeling af elektricitet, der leveres fra det kollektive elforsyningsnet til en elkundes forbrugssted og som er til elkundens eget forbrug, bag forbrugsstedet. c) Fordeling af elektricitet inden for én bygning med en eller flere elkunder. 5) Produktionsanlæg: Et synkront produktionsanlæg eller et elproducerende anlæg, jf. artikel 2, nr. 5, i Kommissionens forordning om fastsættelse af netregler om krav til nettilslutning for produktionsanlæg."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En intern elektricitetsforbindelse kan bruges af en elkunde til tilslutning af elkundens produktionsanlæg, placeret i tilknytning til elkundens forbrugssted, til egen forbrugsinstallation og fordeling af elektricitet derfra til elkundens eget forbrug og lagring bag forbrugsstedet, jf. § 2, nr. 4, litra a, hvis følgende er opfyldt: 1) Produktionsanlægget er placeret a) på det areal, der ligger bag elkundens forbrugssted, eller b) på et areal, der er umiddelbart tilstødende arealet, der ligger bag elkundens forbrugssted, forudsat at i) afstanden mellem produktionsanlægget og elkundens forbrugsinstallation ikke overstiger 500 meter som målt i fugleflugt fra elkundens forbrugsinstallation til produktionsanlægget og ii) elkunden har råderet over det samlede areal. 2) Produktionsanlægget a) ejes af elkunden selv eller b) ejes eller forvaltes af en tredjepart, forudsat at tredjeparten er underlagt elkundens instruktionsbeføjelse og ikke selv forbruger elektricitet fra anlægget. Stk. 2. Ved tredjeparts forvaltning af produktionsanlægget, som omtalt i stk. 1, nr. 2, litra b, forstås installation og drift af anlægget, herunder måling samt vedligeholdelse. En tredjeparts forvaltning kan ikke omfatte måling, som en kollektiv elforsyningsvirksomhed er ansvarlig for i medfør af lovgivningen. Stk. 3. Forudsætningen i stk. 1, nr. 2, litra b, om at tredjeparten ikke selv må forbruge elektricitet fra sit anlæg, er ikke til hinder for et mindre forbrug fra anlægget, hvis dette umiddelbart dækker et elektricitetsforbrug, der er nødvendigt i forbindelse med anlæggets tekniske drift. Stk. 4. Består en elkundes forbrugssted af flere fysisk ikke-sammenhængende bygninger fordelt på flere matrikelnumre, kan en intern elektricitetsforbindelse, som omtalt i stk. 1 bruges til elkundens fordeling af elektricitet til elkundens eget forbrug bag elkundens forbrugssted, hvis bygningerne har en brugsmæssig sammenhæng. Stk. 5. En intern elektricitetsforbindelse, der opfylder kriterierne i stk. 1-4, kan samtidig bruges til fordeling af elektricitet, som leveres fra det kollektive elforsyningsnet til elkundens forbrugssted, og som er til elkundens forbrug og lagring, bag forbrugsstedet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En intern elektricitetsforbindelse kan bruges af en elkunde til fordeling af elektricitet, der leveres fra det kollektive elforsyningsnet til elkundens forbrugssted, og som er til elkundens eget forbrug, bag forbrugsstedet, jf. § 2, nr. 4, litra b, i lov om elforsyning, hvis den interne elektricitetsforbindelse udelukkende fordeler elektricitet, der leveres fra det kollektive elforsyningsnet. Stk. 2. Består en elkundes forbrugssted af flere fysisk ikke-sammenhængende bygninger fordelt på flere matrikelnumre, kan en intern elektricitetsforbindelse, som omtalt i stk. 1 bruges til elkundens fordeling af elektricitet til elkundens eget forbrug bag elkundens forbrugssted, forudsat at bygningerne har en brugsmæssig sammenhæng."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Uagtet bestemmelserne i §§ 3 og 4, kan en intern elektricitetsforbindelse bruges til fordeling af elektricitet inden for én bygning med en eller flere elkunder, jf. § 2, nr. 4, litra c, i lov om elforsyning. Stk. 2. Ved brug af en intern elektricitetsforbindelse i én bygning med flere elforbrugere, kan den individuelle elforbruger vælge mellem enten at være omfattet af kollektiv måling eller at være tilsluttet som individuel elkunde med eget aftagenummer. Ved kollektiv måling forstås muligheden for fælles afregning af bygningens elforbrugere på baggrund af et fælles målepunkt. Stk. 3. Ved fordeling inden for én bygning med flere elforbrugere af elektricitet, der leveres fra en elkundes produktionsanlæg, der er tilsluttet i elkundens forbrugsinstallation, kan en intern elektricitetsforbindelse som omtalt i stk. 1 kun bruges, hvis produktionsanlægget er placeret i forbindelse med bygningen og således befinder sig bag elkundens forbrugssted."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Følgende afgørelser kan påklages til Forsyningstilsynet, jf. §§ 10-12 i bekendtgørelse nr. 936 af 18. juni 2022 om nettilslutning af vindmøller, solcelleanlæg, bølgekraftanlæg og vandkraftværker: 1) Afgørelser om brug af en intern elektricitetsforbindelse efter § 3. 2) Afgørelser om brug af en intern elektricitetsforbindelse efter § 5, hvis den interne elektricitetsforbindelse inden for en bygning med flere elforbrugere bruges til fordeling af elektricitet, der leveres fra et produktionsanlæg, der er tilsluttet i elkundens forbrugsinstallation."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. I tilfælde, der ikke er omfattet af de kollektive elforsyningsvirksomheders afgørelseskompetence efter § 10 i bekendtgørelse nr. 936 af 18. juni 2022 om nettilslutning af vindmøller, solcelleanlæg, bølgekraftanlæg og vandkraftværker, og hvor der opstår uenighed mellem en berørt elkunde og den kollektive elforsyningsvirksomhed om brug af en intern elektricitetsforbindelse, kan elkunden eller den kollektive elforsyningsvirksomhed anmode Energistyrelsen om at træffe afgørelse. Stk. 2. Energistyrelsens afgørelser efter stk. 1 kan indbringes for Energiklagenævnet. Afgørelserne kan ikke påklages til klima-, energi- og forsyningsministeren."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bekendtgørelsen træder i kraft den 1. maj 2023."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen indeholder bestemmelser om interne elektricitetsforbindelser, herunder de kriterier, der skal være opfyldt, for at en elkunde kan bruge en intern elektricitetsforbindelse. Stk. 2. En elkundes brug af en intern elektricitetsforbindelse i overensstemmelse med denne bekendtgørelse supplerer elkundens brug af det kollektive elforsyningsnet. Stk. 3. Ved opfyldelse af kriterierne fastlagt i denne bekendtgørelse, har en kollektiv elforsyningsvirksomhed pligt til at tilslutte elkunden inden for de i øvrigt gældende lovgivningsmæssige rammer og gældende krav til nettilslutning.",
      "valid_from": "2023-04-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Aftagenummer: Jf. § 5, nr. 1, i lov om elforsyning, et nummer, der entydigt identificerer et målepunkt, som er omfattet af netvirksomhedens pligt til at måle levering og aftag af elektricitet i nettet efter § 20, stk. 1, nr. 4, i lov om elforsyning. 2) Elkunde: Jf. § 5, nr. 13, i lov om elforsyning, en fysisk eller juridisk person, der råder over et aftagenummer og aftager elektricitet på dette. 3) Forbrugssted: Jf. § 5, nr. 17, i lov om elforsyning, punkt, hvorfra der aftages elektricitet til ét samlet matrikelnummer eller til sammenhængende bygninger fordelt på flere matrikelnumre med kun én forbruger af elektricitet. 4) Intern elektricitetsforbindelse: Jf. § 5, nr. 21, i lov om elforsyning, en elektricitetsforbindelse, der ikke er ejet af en kollektiv elforsyningsvirksomhed, og som bruges til følgende: a) Tilslutning af en elkundes produktionsanlæg, placeret i tilknytning til elkundens forbrugssted, til egen forbrugsinstallation og fordeling af elektricitet derfra til elkundens eget forbrug og lagring bag forbrugsstedet. b) Fordeling af elektricitet, der leveres fra det kollektive elforsyningsnet til en elkundes forbrugssted og som er til elkundens eget forbrug, bag forbrugsstedet. c) Fordeling af elektricitet inden for én bygning med en eller flere elkunder. 5) Produktionsanlæg: Et synkront produktionsanlæg eller et elproducerende anlæg, jf. artikel 2, nr. 5, i Kommissionens forordning om fastsættelse af netregler om krav til nettilslutning for produktionsanlæg.",
      "valid_from": "2023-04-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En intern elektricitetsforbindelse kan bruges af en elkunde til tilslutning af elkundens produktionsanlæg, placeret i tilknytning til elkundens forbrugssted, til egen forbrugsinstallation og fordeling af elektricitet derfra til elkundens eget forbrug og lagring bag forbrugsstedet, jf. § 2, nr. 4, litra a, hvis følgende er opfyldt: 1) Produktionsanlægget er placeret a) på det areal, der ligger bag elkundens forbrugssted, eller b) på et areal, der er umiddelbart tilstødende arealet, der ligger bag elkundens forbrugssted, forudsat at i) afstanden mellem produktionsanlægget og elkundens forbrugsinstallation ikke overstiger 500 meter som målt i fugleflugt fra elkundens forbrugsinstallation til produktionsanlægget og ii) elkunden har råderet over det samlede areal. 2) Produktionsanlægget a) ejes af elkunden selv eller b) ejes eller forvaltes af en tredjepart, forudsat at tredjeparten er underlagt elkundens instruktionsbeføjelse og ikke selv forbruger elektricitet fra anlægget. Stk. 2. Ved tredjeparts forvaltning af produktionsanlægget, som omtalt i stk. 1, nr. 2, litra b, forstås installation og drift af anlægget, herunder måling samt vedligeholdelse. En tredjeparts forvaltning kan ikke omfatte måling, som en kollektiv elforsyningsvirksomhed er ansvarlig for i medfør af lovgivningen. Stk. 3. Forudsætningen i stk. 1, nr. 2, litra b, om at tredjeparten ikke selv må forbruge elektricitet fra sit anlæg, er ikke til hinder for et mindre forbrug fra anlægget, hvis dette umiddelbart dækker et elektricitetsforbrug, der er nødvendigt i forbindelse med anlæggets tekniske drift. Stk. 4. Består en elkundes forbrugssted af flere fysisk ikke-sammenhængende bygninger fordelt på flere matrikelnumre, kan en intern elektricitetsforbindelse, som omtalt i stk. 1 bruges til elkundens fordeling af elektricitet til elkundens eget forbrug bag elkundens forbrugssted, hvis bygningerne har en brugsmæssig sammenhæng. Stk. 5. En intern elektricitetsforbindelse, der opfylder kriterierne i stk. 1-4, kan samtidig bruges til fordeling af elektricitet, som leveres fra det kollektive elforsyningsnet til elkundens forbrugssted, og som er til elkundens forbrug og lagring, bag forbrugsstedet.",
      "valid_from": "2023-04-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. En intern elektricitetsforbindelse kan bruges af en elkunde til fordeling af elektricitet, der leveres fra det kollektive elforsyningsnet til elkundens forbrugssted, og som er til elkundens eget forbrug, bag forbrugsstedet, jf. § 2, nr. 4, litra b, i lov om elforsyning, hvis den interne elektricitetsforbindelse udelukkende fordeler elektricitet, der leveres fra det kollektive elforsyningsnet. Stk. 2. Består en elkundes forbrugssted af flere fysisk ikke-sammenhængende bygninger fordelt på flere matrikelnumre, kan en intern elektricitetsforbindelse, som omtalt i stk. 1 bruges til elkundens fordeling af elektricitet til elkundens eget forbrug bag elkundens forbrugssted, forudsat at bygningerne har en brugsmæssig sammenhæng.",
      "valid_from": "2023-04-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Uagtet bestemmelserne i §§ 3 og 4, kan en intern elektricitetsforbindelse bruges til fordeling af elektricitet inden for én bygning med en eller flere elkunder, jf. § 2, nr. 4, litra c, i lov om elforsyning. Stk. 2. Ved brug af en intern elektricitetsforbindelse i én bygning med flere elforbrugere, kan den individuelle elforbruger vælge mellem enten at være omfattet af kollektiv måling eller at være tilsluttet som individuel elkunde med eget aftagenummer. Ved kollektiv måling forstås muligheden for fælles afregning af bygningens elforbrugere på baggrund af et fælles målepunkt. Stk. 3. Ved fordeling inden for én bygning med flere elforbrugere af elektricitet, der leveres fra en elkundes produktionsanlæg, der er tilsluttet i elkundens forbrugsinstallation, kan en intern elektricitetsforbindelse som omtalt i stk. 1 kun bruges, hvis produktionsanlægget er placeret i forbindelse med bygningen og således befinder sig bag elkundens forbrugssted.",
      "valid_from": "2023-04-27",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Følgende afgørelser kan påklages til Forsyningstilsynet, jf. §§ 10-12 i bekendtgørelse nr. 936 af 18. juni 2022 om nettilslutning af vindmøller, solcelleanlæg, bølgekraftanlæg og vandkraftværker: 1) Afgørelser om brug af en intern elektricitetsforbindelse efter § 3. 2) Afgørelser om brug af en intern elektricitetsforbindelse efter § 5, hvis den interne elektricitetsforbindelse inden for en bygning med flere elforbrugere bruges til fordeling af elektricitet, der leveres fra et produktionsanlæg, der er tilsluttet i elkundens forbrugsinstallation.",
      "valid_from": "2023-04-27",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. I tilfælde, der ikke er omfattet af de kollektive elforsyningsvirksomheders afgørelseskompetence efter § 10 i bekendtgørelse nr. 936 af 18. juni 2022 om nettilslutning af vindmøller, solcelleanlæg, bølgekraftanlæg og vandkraftværker, og hvor der opstår uenighed mellem en berørt elkunde og den kollektive elforsyningsvirksomhed om brug af en intern elektricitetsforbindelse, kan elkunden eller den kollektive elforsyningsvirksomhed anmode Energistyrelsen om at træffe afgørelse. Stk. 2. Energistyrelsens afgørelser efter stk. 1 kan indbringes for Energiklagenævnet. Afgørelserne kan ikke påklages til klima-, energi- og forsyningsministeren.",
      "valid_from": "2023-04-27",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bekendtgørelsen træder i kraft den 1. maj 2023.",
      "valid_from": "2023-04-27",
      "valid_to": null
    }
  ],
  "definitions": [
    {
      "term": "kollektiv måling",
      "definition": "muligheden for fælles afregning af bygningens elforbrugere på baggrund af et fælles målepunkt",
      "source_provision": "2:5"
    }
  ]
}
