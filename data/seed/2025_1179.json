{
  "id": "2025:1179",
  "type": "statute",
  "title": "Bekendtgørelse om pålagt tilslutning til kollektive varmeforsyningsanlæg og forbud mod visse opvarmningssystemer",
  "short_name": "BEK H#LOKDOK04",
  "status": "in_force",
  "issued_date": "2025-10-02",
  "url": "https://www.retsinformation.dk/eli/lta/2025/1179/xml",
  "description": "Retsinformation source. DocumentId=DB001232; AccessionNumber=B20250117905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for ejendomme, der er pålagt tilslutnings-, forblivelses- og bidragspligt til kollektive varmeforsyningsanlæg ved kommunalbestyrelsens beslutning før den 1. januar 2019, jf. dog stk. 2. Bekendtgørelsen finder endvidere anvendelse på kommunalbestyrelsens forbud mod nærmere angivne opvarmningssystemer, jf. § 8. Stk. 2. For nye ejendomme finder bekendtgørelsen anvendelse på tidspunktet fra kommunens ibrugtagningstilladelse, jf. dog § 6."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Tilslutningspligt: En forpligtelse for en ejendom til at være tilsluttet det kollektive varmeforsyningsanlæg i området. 2) Forblivelsespligt: En forpligtelse for en ejendom, der allerede er tilsluttet det kollektive varmeforsyningsanlæg i området, til at forblive tilsluttet anlægget. 3) Kollektivt varmeforsyningsanlæg: En virksomhed, der driver anlæg omfattet af varmeforsyningslovens § 2, stk. 1, nr. 1 og 2. 4) Tilslutningstidspunktet: Det tidspunkt, hvor der er forsyningsmulighed fra det kollektive varmeforsyningsanlæg, og hvor kommunalbestyrelsen har krævet, at ejendommen tilsluttes eller forbliver tilsluttet anlægget. 5) Forsyningsmulighed: Det kollektive varmeforsyningsanlæg har etableret de tekniske anlæg m.v. samt stikledninger, som skal etableres af det kollektive varmeforsyningsanlæg, som forudsætning for ejendommens tilslutning, og det kollektive varmeforsyningsanlæg har kapacitet til at forsyne ejendommen. 6) Lavenergibygninger: Bygninger, der kan blive klassificeret som lavenergiklasse efter de til enhver tid gældende regler i bygningsreglementet. 7) Træfyr: Brændekedel med inverteret forbrænding eller automatisk stokeranlæg, som er koblet på centralvarmeanlægget og ikke er monteret med automatisk askeudtag. Kedlen eller anlægget er konstrueret til og kan alene anvendes til fyring med rent træ, f.eks. træflis, træpiller eller helt træ. 8) Nye ejendomme: Ejendomme, hvor der i forbindelse med byggearbejder, herunder nybyggeri, modernisering, ombygning eller udvidelse, samtidig etableres nyt selvstændigt opvarmningssystem."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Pålagt tilslutningspligt, jf. § 1, indebærer, at det kollektive varmeforsyningsanlæg fra tilslutningstidspunktet, forudsat at der er forsyningsmulighed, kan pålægge ejendommens ejer at betale det tilslutningsbidrag og de faste bidrag, som det kollektive varmeforsyningsanlæg har anmeldt til Forsyningstilsynet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Pålagt forblivelsespligt, jf. § 1, indebærer, at det kollektive varmeforsyningsanlæg fra tilslutningstidspunktet kan pålægge ejendommens ejer at betale de faste bidrag, som det kollektive varmeforsyningsanlæg har anmeldt til Forsyningstilsynet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Har kommunalbestyrelsen i forbindelse med beslutningen om tilslutningspligt truffet afgørelse om, at ejere af ejendomme skal betale et engangsbidrag til det kollektive varmeforsyningsanlæg, kan bidraget opkræves, når der er forsyningsmulighed fra anlægget. Bidraget kan højst udgøre halvdelen af det tilslutningsbidrag, som er gældende for tilslutning til anlægget, jf. § 3. Stk. 2. Opkræves der senere tilslutningsbidrag fra ejendommen, skal bidrag opkrævet efter stk. 1 fratrækkes tilslutningsbidraget. Stk. 3. Ejere af ejendomme, som er pålagt forblivelsespligt, kan ikke pålægges at betale bidrag, jf. stk. 1, til det kollektive varmeforsyningsanlæg."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En ejer af en ejendom kan kræve, at det kollektive varmeforsyningsanlæg installerer et midlertidigt varmeforsyningsanlæg til ejendommen uden ekstra udgift for ejeren, hvis der ikke på ibrugtagningstidspunktet af ejendommen er forsyningsmulighed fra det kollektive varmeforsyningsanlæg."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kommunalbestyrelsen kan træffe afgørelse om, at ejendomme, der er pålagt tilslutningspligt, skal tilsluttes det kollektive varmeforsyningsanlæg på det tidspunkt, hvor væsentlige varmeinstallationer i ejendommen skal udskiftes, når udskiftningen foretages inden udløbet af den af kommunalbestyrelsen fastsatte frist for tilslutning. Stk. 2. Kommunalbestyrelsen kan træffe afgørelse efter stk. 1, når 1) der er forsyningsmulighed fra det kollektive varmeforsyningsanlæg, eller 2) kommunalbestyrelsen har henvist ejeren til midlertidigt at anvende en nærmere angiven varmeinstallation, indtil der er forsyningsmulighed fra det kollektive varmeforsyningsanlæg. Stk. 3. Ejendommens ejer har pligt til at anmelde udskiftning af væsentlige varmeinstallationer til kommunen, når kommunalbestyrelsen har truffet afgørelse efter stk. 1. Stk. 4. Kommunalbestyrelsens afgørelse efter stk. 1 skal indeholde oplysninger om, at ejendommens ejer har pligt til at anmelde udskiftning af væsentlige varmeinstallationer til kommunen, og om, hvorledes ejeren skal forholde sig, hvis væsentlige varmeinstallationer skal udskiftes. Stk. 5. Anmelder en ejer af en ejendom, at væsentlige varmeinstallationer skal udskiftes i ejendommen, inden kommunalbestyrelsen har truffet afgørelse efter stk. 1, finder stk. 1-4 ikke anvendelse. Fristen på 9 år for tilslutning regnes i stedet fra tidspunktet for anmeldelsen."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Kommunalbestyrelsen kan nedlægge forbud mod etablering af nærmere angivne opvarmningssystemer i eksisterende eller ny ejendom inden for et afgrænset geografisk område, når dette er nødvendigt til gennemførelse af varmeforsyningsplanlægningen efter varmeforsyningslovens kapitel 2, jf. dog stk. 3 og 4. Stk. 2. I det omfang klima-, energi- og forsyningsministeren har meddelt pålæg efter varmeforsyningslovens § 14, stk. 2, træffer kommunalbestyrelsen samtidig med projektgodkendelsen beslutning om, at de omhandlede opvarmningssystemer ikke må etableres i eksisterende eller ny ejendom i det pågældende område. Stk. 3. Forbud kan ikke nedlægges mod: 1) Bygninger, der er indrettet med et vedvarende energianlæg, som eksempelvis solvarmeanlæg, varmepumper, vindmøller, biogasanlæg, brintanlæg, komposteringsanlæg, vandkraftanlæg, træfyr eller halmfyr, og hvor anlægget eller anlæggene tilsammen efter kommunalbestyrelsens skøn har en kapacitet, som kan dække mere end halvdelen af ejendommens energiforbrug til opvarmning og forsyning med varmt vand. 2) Bygninger, hvor overskudsvarme fra produktionsvirksomhed efter kommunalbestyrelsens skøn dækker mere end halvdelen af bygningens energiforbrug til opvarmning og forsyning med varmt vand. 3) Etablering af elopvarmning i lavenergibygninger, jf. § 2, nr. 6. Stk. 4. Forbud omfatter ikke bygninger, der ikke er beregnet til at være konstant opvarmet i fyringssæsonen. Stk. 5. Kommunalbestyrelsen meddeler ejendommens ejer forbud efter stk. 1 og 2 senest ved udstedelse af byggetilladelse."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Kommunalbestyrelsen kan i særlige tilfælde efter ansøgning træffe afgørelse om, at en ny eller eksisterende ejendom, der er pålagt tilslutnings- eller forblivelsespligt, skal fritages for pligten, ligesom tilslutningsfristen i særlige tilfælde kan forlænges. Stk. 2. Kommunalbestyrelsen træffer efter ansøgning afgørelse om dispensation fra tilslutningspligt for en enfamilieejendom til en person, der 1) er folkepensionist på tilslutningstidspunktet, 2) har været ejer eller medejer af den pågældende enfamilieejendom siden det tidspunkt, hvor kommunalbestyrelsen traf beslutning om tilslutningspligt, og 3) har haft fast bopæl på den pågældende enfamilieejendom siden det tidspunkt, hvor kommunalbestyrelsen traf beslutning om tilslutningspligt. Stk. 3. Kommunalbestyrelsen meddeler dispensation fra tilslutningspligt og forblivelsespligt for nye ejendomme, der opføres som lavenergibygninger, jf. § 2, nr. 6."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Kommunalbestyrelsen kan efter ansøgning meddele dispensation fra et forbud efter § 8. Dispensation meddeles ejendommens ejer senest ved udstedelse af byggetilladelse."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Kommunalbestyrelsen indberetter ændringer i oplysninger om pålagt tilslutningspligt, forblivelsespligt og forbud efter § 8, digitalt på Plandata.dk. Indberetningen sker i overensstemmelse med datamodellen PlanDK3 for kollektiv varmeforsyning, som ligger på internetadressen www.plandata.dk."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Energiklagenævnet behandler klager over afgørelser truffet efter denne bekendtgørelse. Stk. 2. Klage skal være indgivet skriftligt til den myndighed, der har truffet afgørelsen inden 4 uger efter, at afgørelsen er meddelt. Stk. 3. Energiklagenævnets afgørelser kan ikke indbringes for anden administrativ myndighed. Stk. 4. Søgsmål til prøvelse af afgørelser truffet af Energiklagenævnet efter bekendtgørelsen, skal være anlagt inden 6 måneder efter, at afgørelsen er meddelt den pågældende. Er afgørelsen offentligt bekendtgjort, regnes fristen dog altid fra bekendtgørelsen."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Den, der undlader at efterkomme et pålæg efter §§ 3-5, tilsidesætter anmeldelsespligten efter § 7, stk. 3, eller et forbud efter § 8, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 11. oktober 2025. Stk. 2. Bekendtgørelse nr. 705 af 23. maj 2022 om pålagt tilslutning til kollektive varmeforsyningsanlæg og forbud mod visse opvarmningssystemer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for ejendomme, der er pålagt tilslutnings-, forblivelses- og bidragspligt til kollektive varmeforsyningsanlæg ved kommunalbestyrelsens beslutning før den 1. januar 2019, jf. dog stk. 2. Bekendtgørelsen finder endvidere anvendelse på kommunalbestyrelsens forbud mod nærmere angivne opvarmningssystemer, jf. § 8. Stk. 2. For nye ejendomme finder bekendtgørelsen anvendelse på tidspunktet fra kommunens ibrugtagningstilladelse, jf. dog § 6.",
      "valid_from": "2025-10-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Tilslutningspligt: En forpligtelse for en ejendom til at være tilsluttet det kollektive varmeforsyningsanlæg i området. 2) Forblivelsespligt: En forpligtelse for en ejendom, der allerede er tilsluttet det kollektive varmeforsyningsanlæg i området, til at forblive tilsluttet anlægget. 3) Kollektivt varmeforsyningsanlæg: En virksomhed, der driver anlæg omfattet af varmeforsyningslovens § 2, stk. 1, nr. 1 og 2. 4) Tilslutningstidspunktet: Det tidspunkt, hvor der er forsyningsmulighed fra det kollektive varmeforsyningsanlæg, og hvor kommunalbestyrelsen har krævet, at ejendommen tilsluttes eller forbliver tilsluttet anlægget. 5) Forsyningsmulighed: Det kollektive varmeforsyningsanlæg har etableret de tekniske anlæg m.v. samt stikledninger, som skal etableres af det kollektive varmeforsyningsanlæg, som forudsætning for ejendommens tilslutning, og det kollektive varmeforsyningsanlæg har kapacitet til at forsyne ejendommen. 6) Lavenergibygninger: Bygninger, der kan blive klassificeret som lavenergiklasse efter de til enhver tid gældende regler i bygningsreglementet. 7) Træfyr: Brændekedel med inverteret forbrænding eller automatisk stokeranlæg, som er koblet på centralvarmeanlægget og ikke er monteret med automatisk askeudtag. Kedlen eller anlægget er konstrueret til og kan alene anvendes til fyring med rent træ, f.eks. træflis, træpiller eller helt træ. 8) Nye ejendomme: Ejendomme, hvor der i forbindelse med byggearbejder, herunder nybyggeri, modernisering, ombygning eller udvidelse, samtidig etableres nyt selvstændigt opvarmningssystem.",
      "valid_from": "2025-10-02",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Pålagt tilslutningspligt, jf. § 1, indebærer, at det kollektive varmeforsyningsanlæg fra tilslutningstidspunktet, forudsat at der er forsyningsmulighed, kan pålægge ejendommens ejer at betale det tilslutningsbidrag og de faste bidrag, som det kollektive varmeforsyningsanlæg har anmeldt til Forsyningstilsynet.",
      "valid_from": "2025-10-02",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Pålagt forblivelsespligt, jf. § 1, indebærer, at det kollektive varmeforsyningsanlæg fra tilslutningstidspunktet kan pålægge ejendommens ejer at betale de faste bidrag, som det kollektive varmeforsyningsanlæg har anmeldt til Forsyningstilsynet.",
      "valid_from": "2025-10-02",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Har kommunalbestyrelsen i forbindelse med beslutningen om tilslutningspligt truffet afgørelse om, at ejere af ejendomme skal betale et engangsbidrag til det kollektive varmeforsyningsanlæg, kan bidraget opkræves, når der er forsyningsmulighed fra anlægget. Bidraget kan højst udgøre halvdelen af det tilslutningsbidrag, som er gældende for tilslutning til anlægget, jf. § 3. Stk. 2. Opkræves der senere tilslutningsbidrag fra ejendommen, skal bidrag opkrævet efter stk. 1 fratrækkes tilslutningsbidraget. Stk. 3. Ejere af ejendomme, som er pålagt forblivelsespligt, kan ikke pålægges at betale bidrag, jf. stk. 1, til det kollektive varmeforsyningsanlæg.",
      "valid_from": "2025-10-02",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En ejer af en ejendom kan kræve, at det kollektive varmeforsyningsanlæg installerer et midlertidigt varmeforsyningsanlæg til ejendommen uden ekstra udgift for ejeren, hvis der ikke på ibrugtagningstidspunktet af ejendommen er forsyningsmulighed fra det kollektive varmeforsyningsanlæg.",
      "valid_from": "2025-10-02",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Kommunalbestyrelsen kan træffe afgørelse om, at ejendomme, der er pålagt tilslutningspligt, skal tilsluttes det kollektive varmeforsyningsanlæg på det tidspunkt, hvor væsentlige varmeinstallationer i ejendommen skal udskiftes, når udskiftningen foretages inden udløbet af den af kommunalbestyrelsen fastsatte frist for tilslutning. Stk. 2. Kommunalbestyrelsen kan træffe afgørelse efter stk. 1, når 1) der er forsyningsmulighed fra det kollektive varmeforsyningsanlæg, eller 2) kommunalbestyrelsen har henvist ejeren til midlertidigt at anvende en nærmere angiven varmeinstallation, indtil der er forsyningsmulighed fra det kollektive varmeforsyningsanlæg. Stk. 3. Ejendommens ejer har pligt til at anmelde udskiftning af væsentlige varmeinstallationer til kommunen, når kommunalbestyrelsen har truffet afgørelse efter stk. 1. Stk. 4. Kommunalbestyrelsens afgørelse efter stk. 1 skal indeholde oplysninger om, at ejendommens ejer har pligt til at anmelde udskiftning af væsentlige varmeinstallationer til kommunen, og om, hvorledes ejeren skal forholde sig, hvis væsentlige varmeinstallationer skal udskiftes. Stk. 5. Anmelder en ejer af en ejendom, at væsentlige varmeinstallationer skal udskiftes i ejendommen, inden kommunalbestyrelsen har truffet afgørelse efter stk. 1, finder stk. 1-4 ikke anvendelse. Fristen på 9 år for tilslutning regnes i stedet fra tidspunktet for anmeldelsen.",
      "valid_from": "2025-10-02",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Kommunalbestyrelsen kan nedlægge forbud mod etablering af nærmere angivne opvarmningssystemer i eksisterende eller ny ejendom inden for et afgrænset geografisk område, når dette er nødvendigt til gennemførelse af varmeforsyningsplanlægningen efter varmeforsyningslovens kapitel 2, jf. dog stk. 3 og 4. Stk. 2. I det omfang klima-, energi- og forsyningsministeren har meddelt pålæg efter varmeforsyningslovens § 14, stk. 2, træffer kommunalbestyrelsen samtidig med projektgodkendelsen beslutning om, at de omhandlede opvarmningssystemer ikke må etableres i eksisterende eller ny ejendom i det pågældende område. Stk. 3. Forbud kan ikke nedlægges mod: 1) Bygninger, der er indrettet med et vedvarende energianlæg, som eksempelvis solvarmeanlæg, varmepumper, vindmøller, biogasanlæg, brintanlæg, komposteringsanlæg, vandkraftanlæg, træfyr eller halmfyr, og hvor anlægget eller anlæggene tilsammen efter kommunalbestyrelsens skøn har en kapacitet, som kan dække mere end halvdelen af ejendommens energiforbrug til opvarmning og forsyning med varmt vand. 2) Bygninger, hvor overskudsvarme fra produktionsvirksomhed efter kommunalbestyrelsens skøn dækker mere end halvdelen af bygningens energiforbrug til opvarmning og forsyning med varmt vand. 3) Etablering af elopvarmning i lavenergibygninger, jf. § 2, nr. 6. Stk. 4. Forbud omfatter ikke bygninger, der ikke er beregnet til at være konstant opvarmet i fyringssæsonen. Stk. 5. Kommunalbestyrelsen meddeler ejendommens ejer forbud efter stk. 1 og 2 senest ved udstedelse af byggetilladelse.",
      "valid_from": "2025-10-02",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Kommunalbestyrelsen kan i særlige tilfælde efter ansøgning træffe afgørelse om, at en ny eller eksisterende ejendom, der er pålagt tilslutnings- eller forblivelsespligt, skal fritages for pligten, ligesom tilslutningsfristen i særlige tilfælde kan forlænges. Stk. 2. Kommunalbestyrelsen træffer efter ansøgning afgørelse om dispensation fra tilslutningspligt for en enfamilieejendom til en person, der 1) er folkepensionist på tilslutningstidspunktet, 2) har været ejer eller medejer af den pågældende enfamilieejendom siden det tidspunkt, hvor kommunalbestyrelsen traf beslutning om tilslutningspligt, og 3) har haft fast bopæl på den pågældende enfamilieejendom siden det tidspunkt, hvor kommunalbestyrelsen traf beslutning om tilslutningspligt. Stk. 3. Kommunalbestyrelsen meddeler dispensation fra tilslutningspligt og forblivelsespligt for nye ejendomme, der opføres som lavenergibygninger, jf. § 2, nr. 6.",
      "valid_from": "2025-10-02",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Kommunalbestyrelsen kan efter ansøgning meddele dispensation fra et forbud efter § 8. Dispensation meddeles ejendommens ejer senest ved udstedelse af byggetilladelse.",
      "valid_from": "2025-10-02",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Kommunalbestyrelsen indberetter ændringer i oplysninger om pålagt tilslutningspligt, forblivelsespligt og forbud efter § 8, digitalt på Plandata.dk. Indberetningen sker i overensstemmelse med datamodellen PlanDK3 for kollektiv varmeforsyning, som ligger på internetadressen www.plandata.dk.",
      "valid_from": "2025-10-02",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Energiklagenævnet behandler klager over afgørelser truffet efter denne bekendtgørelse. Stk. 2. Klage skal være indgivet skriftligt til den myndighed, der har truffet afgørelsen inden 4 uger efter, at afgørelsen er meddelt. Stk. 3. Energiklagenævnets afgørelser kan ikke indbringes for anden administrativ myndighed. Stk. 4. Søgsmål til prøvelse af afgørelser truffet af Energiklagenævnet efter bekendtgørelsen, skal være anlagt inden 6 måneder efter, at afgørelsen er meddelt den pågældende. Er afgørelsen offentligt bekendtgjort, regnes fristen dog altid fra bekendtgørelsen.",
      "valid_from": "2025-10-02",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Den, der undlader at efterkomme et pålæg efter §§ 3-5, tilsidesætter anmeldelsespligten efter § 7, stk. 3, eller et forbud efter § 8, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-10-02",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 11. oktober 2025. Stk. 2. Bekendtgørelse nr. 705 af 23. maj 2022 om pålagt tilslutning til kollektive varmeforsyningsanlæg og forbud mod visse opvarmningssystemer ophæves.",
      "valid_from": "2025-10-02",
      "valid_to": null
    }
  ],
  "definitions": []
}
