{
  "id": "2022:1113",
  "type": "statute",
  "title": "Bekendtgørelse om udelukkelse fra fællesskab, herunder anbringelse i observationscelle m.v. i anstalter",
  "short_name": "BEK H#LOKDOK04",
  "status": "in_force",
  "issued_date": "2022-07-01",
  "url": "https://www.retsinformation.dk/eli/lta/2022/1113/xml",
  "description": "Retsinformation source. DocumentId=AA013211; AccessionNumber=B20220111305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Indsatte i anstalt kan udelukkes fra fællesskab efter reglerne i kriminallovens § 223 og § 223 a. Stk. 2. Bestemmelserne i kriminallovens § 223 samt §§ 2-3 og §§ 7-8 i denne bekendtgørelse finder anvendelse ved enhver form for udelukkelse fra fællesskab med andre indsatte, jf. dog kriminallovens § 223 a. Stk. 3. Denne bekendtgørelse omfatter ikke institutionens afgørelse om, at en indsat, der nægter at være beskæftiget ved en af institutionen godkendt aktivitet, i arbejdstiden skal opholde sig i eget opholdsrum eller andet anvist opholdssted, jf. kriminallovens § 210, stk. 3."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved midlertidig udelukkelse fra fællesskab, jf. kriminallovens § 223, stk. 2, skal den indsatte så hurtigt som muligt orienteres om, hvilke retsregler afgørelsen er truffet efter, og have lejlighed til at udtale sig i sagen. Stk. 2. Midlertidig udelukkelse fra fællesskab må ikke udstrækkes i længere tid, end det er nødvendigt for behandlingen af spørgsmålet om udelukkelse fra fællesskab. Midlertidig udelukkelse fra fællesskab kan højst vare i 5 døgn, medmindre ganske særlige omstændigheder gør sig gældende."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Inden der træffes afgørelse om udelukkelse fra fællesskab, jf. kriminallovens § 223, skal der tilvejebringes fyldestgørende oplysninger om de forhold, der kan lægges til grund for afgørelsen. Den indsatte skal gøres bekendt med adgangen til at lade sig bistå af andre. Den indsatte skal endvidere gøres bekendt med de foreliggende oplysninger, herunder indberetninger og eventuelle afhøringer, og parten skal have lejlighed til at udtale sig, jf. dog stk. 5 og 6. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer overværes af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt den indsatte, 2) at den indsatte er orienteret om hvilke retsregler, afgørelsen er truffet i henhold til, og 3) at den indsatte er vejledt om muligheden for at klage til direktøren for Kriminalforsorgen over den trufne afgørelse, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1. Stk. 4. Den indsatte skal efter anmodning have udleveret kopi af det i stk. 3 nævnte notat, jf. dog stk. 5. Stk. 5. Retten til aktindsigt kan begrænses i overensstemmelse med forvaltningslovgivningen i det omfang, den indsattes interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 6. I det omfang den indsatte ikke har adgang til partsaktindsigt efter reglerne i forvaltningslovgivningen, skal der ikke ske partshøring."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indsatte, der har været udelukket fra fællesskab i mere end 14 dage, skal vejledes udførligt om de særlige rettigheder og tilbud, der tilkommer dem efter denne bestemmelse og § 5. Med henblik på at mindske den særlige belastning og risiko for forstyrrelse af det psykiske helbred, som er forbundet med udelukkelse fra fællesskab, påhviler det personalet løbende at være særligt opmærksom på, om indsatte, som er udelukket fra fællesskab i mere end 14 dage, har behov for øget personalekontakt, tilsyn af læge, herunder en psykiater m.v. Det påhviler personalet at være opmærksom på, at dette behov øges i takt med varigheden af udelukkelsen. Stk. 2. I forhold til indsatte, der har været udelukket fra fællesskab i mere end 14 dage, skal personalet være særligt opmærksom på, om der under henvisning til den indsattes forhold sammenholdt med hensynet til orden og sikkerhed i institutionen kan ske lempelser f.eks. i form af 1) fællesskab med en eller flere andre indsatte i opholdsrummet eller under gårdtur, 2) mulighed for at arbejde i fællesskab, eller 3) aktiviteter i fritiden med en eller flere andre indsatte eller med personalet. Stk. 3. Indsatte, der har været udelukket fra fællesskab i mere end 14 dage, skal endvidere 1) tilbydes regelmæssige og længerevarende samtaler med f.eks. præst, læge eller psykolog, og 2) have særlig adgang til eneundervisning og arbejde, herunder anden godkendt aktivitet, som kan medvirke til at mindske den særlige belastning og risiko for forstyrrelse af det psykiske helbred, som er forbundet med udelukkelse fra fællesskab."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En indsat, der helt undtagelsesvist har været udelukket fra fællesskab i mere end 3 måneder, skal udover de tilbud, der er nævnt i § 4, så vidt muligt og efter en konkret vurdering af den pågældendes behov sammenholdt med ordens- og sikkerhedsmæssige forhold, tilbydes 1) særligt veludstyret opholdsrum, og 2) mulighed for udvidet besøg."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Indsatte under 18 år, som undtagelsesvis har været udelukket fra fællesskab i et sammenhængende tidsrum af mere end 4 ugers varighed, og indsatte på 18 år eller derover, som har været udelukket fra fællesskab i et sammenhængende tidsrum af mere end 6 måneders varighed, skal ud over de aktiviteter, som følger af §§ 4 og 5, tilbydes yderligere mindst 3 timers daglig aktivering med personkontakt. Stk. 2. Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Når udelukkelse fra fællesskab bringes til ophør, jf. kriminallovens § 223, stk. 6, 1. pkt., skal der gøres notat om dato og klokkeslæt for udelukkelsens ophør. Stk. 2. Der skal endvidere gøres notat om institutionens overvejelser efter kriminallovens § 223, stk. 6, 2. pkt., om helt eller delvis at bringe udelukkelsen fra fællesskab til ophør, herunder om dato og klokkeslæt for overvejelserne."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når en indsat har været udelukket fra fællesskab i 4 uger, skal det indberettes til direktøren for Kriminalforsorgen. Tilsvarende gælder ved afslutningen af hver efterfølgende 4 ugers periode. Sammen med indberetningen skal der indsendes kopi af sagens notater vedrørende udelukkelsen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Anbringelse i observationscelle efter kriminallovens § 223 a kan kun finde sted, hvis 1) det er nødvendigt for at forebygge hærværk, 2) afgørende hensyn til orden og sikkerhed i institutionen kræver det, eller 3) der er behov for særlig observation. Stk. 2. Anbringelse i observationscelle må ikke ske, hvis anbringelse efter indgrebets formål og den krænkelse og det ubehag, som indgrebet må antages at forvolde, ville være et uforholdsmæssigt indgreb."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Der må kun anvendes en observationscelle, der er godkendt af direktøren for Kriminalforsorgen i Grønland. Stk. 2. En celle, der er godkendt som observationscelle, må ikke anvendes til andet formål, medmindre der foreligger ganske særlige omstændigheder."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Anbringelse i observationscelle skal gennemføres så skånsomt, som omstændighederne tillader. Stk. 2. Anbringelsen skal straks bringes til ophør, når betingelserne herfor ikke længere er opfyldt."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Ved anvendelse af observationscelle skal der ske lægetilkald, hvis 1) der er mistanke om sygdom, herunder om tilskadekomst, hos den indsatte i forbindelse med anbringelsen, eller 2) den indsatte selv anmoder om lægehjælp. Stk. 2. I forbindelse med anbringelsen foretages undersøgelse af den indsattes person, jf. kriminallovens § 221, stk. 1 og stk. 3 og 4, medmindre personalet skønner, at det er unødvendigt. Hvis det er nødvendigt i det eneklte tilfælde, kan der endvidere foretages omklædning af den indsatte. Den indsatte skal i givet fald anmodes om selv at foretage omklædningen."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Under anbringelsen skal den indsatte jævnligt tilses af personalet. Enhver, der tilser den pågældende, skal gøre notat herom, uanset om der er sket ændringer i den indsattes forhold. Notatet skal indeholde oplysning om dato og klokkeslæt for tilsynet og oplysning om den pågæældendes tilstand, samt eventuelle bemærkninger om behovet for at opretholde anbringelsen. Stk. 2. Hvis der træffes bestemmelse om at opretholde anbringelsen i observationscelle i mere end tre døgn, skal institutionen straks foretage indberetning herom til direktøren for Kriminalforsorgen i Grønland. Indberetningen skal indeholde en nærmere begrundelse for, at betingelserne for fortsat anbringelse i observationscelle anses for opfyldt, og skal i øvrigt henvise til de oplysninger, som er noteret."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. En afgørelse om, at en indsat kortvarigt (i nogle få timer) af ordens- eller sikkerhedsmæssige hensyn skal opholde sig i eget opholdsrum, kan træffes af institutionen, jf. kriminallovens § 223 a, stk. 1. Stk. 2. Bestemmelsen om ophold efter stk. 1 skal straks ophæves, når betingelserne herfor ikke længere er opfyldt."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 4. juli 2022. Stk. 2. Bekendtgørelse nr. 1162 af 7. december 2009 om anbringelse i enrum i anstalter ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Indsatte i anstalt kan udelukkes fra fællesskab efter reglerne i kriminallovens § 223 og § 223 a. Stk. 2. Bestemmelserne i kriminallovens § 223 samt §§ 2-3 og §§ 7-8 i denne bekendtgørelse finder anvendelse ved enhver form for udelukkelse fra fællesskab med andre indsatte, jf. dog kriminallovens § 223 a. Stk. 3. Denne bekendtgørelse omfatter ikke institutionens afgørelse om, at en indsat, der nægter at være beskæftiget ved en af institutionen godkendt aktivitet, i arbejdstiden skal opholde sig i eget opholdsrum eller andet anvist opholdssted, jf. kriminallovens § 210, stk. 3.",
      "valid_from": "2022-07-01",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved midlertidig udelukkelse fra fællesskab, jf. kriminallovens § 223, stk. 2, skal den indsatte så hurtigt som muligt orienteres om, hvilke retsregler afgørelsen er truffet efter, og have lejlighed til at udtale sig i sagen. Stk. 2. Midlertidig udelukkelse fra fællesskab må ikke udstrækkes i længere tid, end det er nødvendigt for behandlingen af spørgsmålet om udelukkelse fra fællesskab. Midlertidig udelukkelse fra fællesskab kan højst vare i 5 døgn, medmindre ganske særlige omstændigheder gør sig gældende.",
      "valid_from": "2022-07-01",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Inden der træffes afgørelse om udelukkelse fra fællesskab, jf. kriminallovens § 223, skal der tilvejebringes fyldestgørende oplysninger om de forhold, der kan lægges til grund for afgørelsen. Den indsatte skal gøres bekendt med adgangen til at lade sig bistå af andre. Den indsatte skal endvidere gøres bekendt med de foreliggende oplysninger, herunder indberetninger og eventuelle afhøringer, og parten skal have lejlighed til at udtale sig, jf. dog stk. 5 og 6. Stk. 2. Foretages der afhøringer, skal den afhørte have lejlighed til at godkende referatet af sin forklaring, og det skal fremgå af referatet af afhøringen, om godkendelse er sket. Afhøringer overværes af to af institutionens ansatte. Stk. 3. Der skal udarbejdes et notat, der indeholder en gengivelse af de omstændigheder, herunder indberetninger og eventuelle afhøringer, der kan lægges til grund for afgørelsen. Notatet skal endvidere gengive den trufne afgørelse og en begrundelse for denne. Begrundelsen skal indeholde en henvisning til de retsregler, afgørelsen er truffet efter, og angive hvilke hovedhensyn, der har været bestemmende for skønnet, ligesom de faktiske omstændigheder, som er tillagt væsentlig betydning for afgørelsen, skal fremgå. Notatet skal endvidere indeholde oplysning om, 1) hvornår afgørelsen og begrundelsen for denne er meddelt den indsatte, 2) at den indsatte er orienteret om hvilke retsregler, afgørelsen er truffet i henhold til, og 3) at den indsatte er vejledt om muligheden for at klage til direktøren for Kriminalforsorgen over den trufne afgørelse, og om hvornår fristen for at indgive klage til direktøren for Kriminalforsorgen udløber, jf. kriminallovens § 245, stk. 1. Stk. 4. Den indsatte skal efter anmodning have udleveret kopi af det i stk. 3 nævnte notat, jf. dog stk. 5. Stk. 5. Retten til aktindsigt kan begrænses i overensstemmelse med forvaltningslovgivningen i det omfang, den indsattes interesse i at kunne benytte notatet til varetagelse af sit tarv findes at burde vige for afgørende hensyn til den pågældende selv eller til andre private eller offentlige interesser, f.eks. af hensyn til institutionens sikkerhed, eller til beskyttelse af enkeltpersoner. Stk. 6. I det omfang den indsatte ikke har adgang til partsaktindsigt efter reglerne i forvaltningslovgivningen, skal der ikke ske partshøring.",
      "valid_from": "2022-07-01",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Indsatte, der har været udelukket fra fællesskab i mere end 14 dage, skal vejledes udførligt om de særlige rettigheder og tilbud, der tilkommer dem efter denne bestemmelse og § 5. Med henblik på at mindske den særlige belastning og risiko for forstyrrelse af det psykiske helbred, som er forbundet med udelukkelse fra fællesskab, påhviler det personalet løbende at være særligt opmærksom på, om indsatte, som er udelukket fra fællesskab i mere end 14 dage, har behov for øget personalekontakt, tilsyn af læge, herunder en psykiater m.v. Det påhviler personalet at være opmærksom på, at dette behov øges i takt med varigheden af udelukkelsen. Stk. 2. I forhold til indsatte, der har været udelukket fra fællesskab i mere end 14 dage, skal personalet være særligt opmærksom på, om der under henvisning til den indsattes forhold sammenholdt med hensynet til orden og sikkerhed i institutionen kan ske lempelser f.eks. i form af 1) fællesskab med en eller flere andre indsatte i opholdsrummet eller under gårdtur, 2) mulighed for at arbejde i fællesskab, eller 3) aktiviteter i fritiden med en eller flere andre indsatte eller med personalet. Stk. 3. Indsatte, der har været udelukket fra fællesskab i mere end 14 dage, skal endvidere 1) tilbydes regelmæssige og længerevarende samtaler med f.eks. præst, læge eller psykolog, og 2) have særlig adgang til eneundervisning og arbejde, herunder anden godkendt aktivitet, som kan medvirke til at mindske den særlige belastning og risiko for forstyrrelse af det psykiske helbred, som er forbundet med udelukkelse fra fællesskab.",
      "valid_from": "2022-07-01",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. En indsat, der helt undtagelsesvist har været udelukket fra fællesskab i mere end 3 måneder, skal udover de tilbud, der er nævnt i § 4, så vidt muligt og efter en konkret vurdering af den pågældendes behov sammenholdt med ordens- og sikkerhedsmæssige forhold, tilbydes 1) særligt veludstyret opholdsrum, og 2) mulighed for udvidet besøg.",
      "valid_from": "2022-07-01",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Indsatte under 18 år, som undtagelsesvis har været udelukket fra fællesskab i et sammenhængende tidsrum af mere end 4 ugers varighed, og indsatte på 18 år eller derover, som har været udelukket fra fællesskab i et sammenhængende tidsrum af mere end 6 måneders varighed, skal ud over de aktiviteter, som følger af §§ 4 og 5, tilbydes yderligere mindst 3 timers daglig aktivering med personkontakt. Stk. 2. Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1.",
      "valid_from": "2022-07-01",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Når udelukkelse fra fællesskab bringes til ophør, jf. kriminallovens § 223, stk. 6, 1. pkt., skal der gøres notat om dato og klokkeslæt for udelukkelsens ophør. Stk. 2. Der skal endvidere gøres notat om institutionens overvejelser efter kriminallovens § 223, stk. 6, 2. pkt., om helt eller delvis at bringe udelukkelsen fra fællesskab til ophør, herunder om dato og klokkeslæt for overvejelserne.",
      "valid_from": "2022-07-01",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Når en indsat har været udelukket fra fællesskab i 4 uger, skal det indberettes til direktøren for Kriminalforsorgen. Tilsvarende gælder ved afslutningen af hver efterfølgende 4 ugers periode. Sammen med indberetningen skal der indsendes kopi af sagens notater vedrørende udelukkelsen.",
      "valid_from": "2022-07-01",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Anbringelse i observationscelle efter kriminallovens § 223 a kan kun finde sted, hvis 1) det er nødvendigt for at forebygge hærværk, 2) afgørende hensyn til orden og sikkerhed i institutionen kræver det, eller 3) der er behov for særlig observation. Stk. 2. Anbringelse i observationscelle må ikke ske, hvis anbringelse efter indgrebets formål og den krænkelse og det ubehag, som indgrebet må antages at forvolde, ville være et uforholdsmæssigt indgreb.",
      "valid_from": "2022-07-01",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Der må kun anvendes en observationscelle, der er godkendt af direktøren for Kriminalforsorgen i Grønland. Stk. 2. En celle, der er godkendt som observationscelle, må ikke anvendes til andet formål, medmindre der foreligger ganske særlige omstændigheder.",
      "valid_from": "2022-07-01",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Anbringelse i observationscelle skal gennemføres så skånsomt, som omstændighederne tillader. Stk. 2. Anbringelsen skal straks bringes til ophør, når betingelserne herfor ikke længere er opfyldt.",
      "valid_from": "2022-07-01",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Ved anvendelse af observationscelle skal der ske lægetilkald, hvis 1) der er mistanke om sygdom, herunder om tilskadekomst, hos den indsatte i forbindelse med anbringelsen, eller 2) den indsatte selv anmoder om lægehjælp. Stk. 2. I forbindelse med anbringelsen foretages undersøgelse af den indsattes person, jf. kriminallovens § 221, stk. 1 og stk. 3 og 4, medmindre personalet skønner, at det er unødvendigt. Hvis det er nødvendigt i det eneklte tilfælde, kan der endvidere foretages omklædning af den indsatte. Den indsatte skal i givet fald anmodes om selv at foretage omklædningen.",
      "valid_from": "2022-07-01",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Under anbringelsen skal den indsatte jævnligt tilses af personalet. Enhver, der tilser den pågældende, skal gøre notat herom, uanset om der er sket ændringer i den indsattes forhold. Notatet skal indeholde oplysning om dato og klokkeslæt for tilsynet og oplysning om den pågæældendes tilstand, samt eventuelle bemærkninger om behovet for at opretholde anbringelsen. Stk. 2. Hvis der træffes bestemmelse om at opretholde anbringelsen i observationscelle i mere end tre døgn, skal institutionen straks foretage indberetning herom til direktøren for Kriminalforsorgen i Grønland. Indberetningen skal indeholde en nærmere begrundelse for, at betingelserne for fortsat anbringelse i observationscelle anses for opfyldt, og skal i øvrigt henvise til de oplysninger, som er noteret.",
      "valid_from": "2022-07-01",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. En afgørelse om, at en indsat kortvarigt (i nogle få timer) af ordens- eller sikkerhedsmæssige hensyn skal opholde sig i eget opholdsrum, kan træffes af institutionen, jf. kriminallovens § 223 a, stk. 1. Stk. 2. Bestemmelsen om ophold efter stk. 1 skal straks ophæves, når betingelserne herfor ikke længere er opfyldt.",
      "valid_from": "2022-07-01",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Bekendtgørelsen træder i kraft den 4. juli 2022. Stk. 2. Bekendtgørelse nr. 1162 af 7. december 2009 om anbringelse i enrum i anstalter ophæves.",
      "valid_from": "2022-07-01",
      "valid_to": null
    }
  ],
  "definitions": []
}
