{
  "id": "2014:1009",
  "type": "statute",
  "title": "Bekendtgørelse om grundfag, erhvervsfag og erhvervsrettet andetsprogsdansk i erhvervsuddannelserne",
  "short_name": "BEK H#LOKDOK04",
  "status": "in_force",
  "issued_date": "2014-09-22",
  "url": "https://www.retsinformation.dk/eli/lta/2014/1009/xml",
  "description": "Retsinformation source. DocumentId=AT004947; AccessionNumber=B20140100905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Grundfagene i erhvervsuddannelserne er beskrevet i bilag 2-18 (fagbilagene) til denne bekendtgørelse. Stk. 2. Erhvervsfagene er beskrevet i bilag 19-27 (fagbilagene). Stk. 3. Erhvervsrettet andetsprogsdansk er beskrevet i bilag 28 (fagbilag)."
    },
    {
      "provision_ref": "2",
      "section": "2",
      "content": "§ 2. Grundfag kan have følgende niveauer: 1) F: Et niveau mellem folkeskolens afgangsprøve og 10. klasse-prøven. 2) E: Svarende til 10. klasse-prøve. 3) D: Et niveau mellem 10. klasse-prøve og gymnasialt C-niveau. 4) C: Svarende til det gymnasiale C-niveau. Stk. 2. Niveauerne i de enkelte grundfag fremgår af fagbilaget for det pågældende grundfag. Stk. 3. Hvert niveau løftes til det efterfølgende niveau med udgangspunkt i det antal uger, som er angivet i afsnittet om niveauer og vejledende varighed."
    },
    {
      "provision_ref": "3",
      "section": "3",
      "content": "§ 3. Erhvervsfag udbydes i tre kategorier: 1) Erhvervsfag 1, som er et introducerende erhvervsfag. 2) Erhvervsfag 2, hvor eleven opnår generelle kompetencer. 3) Erhvervsfag 3, som er erhvervsfaglige videns-, proces- og metodefag. Stk. 2. Erhvervsfag 3 udbydes på niveau 1 og niveau 2. Niveauerne i de enkelte erhvervsfag fremgår af fagbilaget for det pågældende erhvervsfag."
    },
    {
      "provision_ref": "4",
      "section": "4",
      "content": "§ 4. Et grundfags faglige mål opfyldes gennem arbejde med både kernestof og supplerende stof. Stk. 2. Kernestof omfatter det faglige indhold, der er obligatorisk på det pågældende niveau. Det supplerende stof er en friere ramme, inden for hvilken der udvælges fagligt indhold, som uddyber og perspektiverer kernestoffet samt udvider elevens almene- og erhvervsfaglige erkendelser. Kernestof og supplerende stof vælges med relevans for elevens uddannelse og erhverv og så det udvikler elevens almene og erhvervsfaglige kompetencer."
    },
    {
      "provision_ref": "5",
      "section": "5",
      "content": "§ 5. Undervisningen i grundfag tilrettelægges ud fra skolens fælles pædagogiske og didaktiske grundlag. Der anvendes forskellige arbejdsformer og undervisningen tilrettelægges med faglig progression. Stk. 2. Undervisningen omfatter erhvervsfaglige emner og problemstillinger med udgangspunkt i elevens valg af erhvervsfagligt hovedområde og fagretning. Stk. 3. Undervisningen i et fag tilrettelægges i sammenhæng med den pågældende uddannelses erhvervsfaglige undervisning i videst muligt omfang. Stk. 4. It inddrages i undervisningen, hvor det er relevant. Stk. 5. Undervisningen og elevens udbytte heraf evalueres løbende. Evalueringens formål er at understøtte progression i den enkelte elevs læring og skal sikre, at eleven reflekterer over sin faglige udvikling i forhold til faget og elevens fremtidige erhverv."
    },
    {
      "provision_ref": "6",
      "section": "6",
      "content": "§ 6. Undervisningen i grundfag afsluttes med afgivelse af en standpunktskarakter."
    },
    {
      "provision_ref": "7",
      "section": "7",
      "content": "§ 7. Skolen afholder prøver i de grundfag, som eleven har gennemført i overensstemmelse med den rækkefølge, som følger af Undervisningsministeriets system til udtrækning af prøvefag og i overensstemmelse med reglerne om antallet af prøver. Hvis der udtages et fag, som eleven har fået godskrevet, betragtes prøven som aflagt. Stk. 2. Tidligst 21 dage og senest 7 dage før prøverne skal finde sted, meddeler skolen eleverne, hvilke grundfagsprøver de skal deltage i. Stk. 3. Der kan afholdes prøver i erhvervsrettet andetsprogsdansk i henhold til bestemmelserne herom i bilag nr. 28."
    },
    {
      "provision_ref": "8",
      "section": "8",
      "content": "§ 8. Opgaverne (spørgsmålene) ved mundtlige prøver stilles af skolen i henhold til fagbilaget. Medmindre andet er fastsat i fagbilaget, skal opgaverne tilsammen omfatte faget som helhed. Hver opgave skal omfatte væsentlige emner inden for faget. Stk. 2. Hver opgave må højst indgå tre gange som trækningsspørgsmål. Stk. 3. Skolen beskriver prøvens bedømmelseskriterier. Dog indgår fagbilagets bedømmelseskriterier, hvor de er beskrevet i fagbilaget. Bedømmelseskriterierne skal tage udgangspunkt i de væsentlige mål og krav, som skolen har udvalgt i forhold til prøven samt i prøvens bedømmelsesgrundlag."
    },
    {
      "provision_ref": "9",
      "section": "9",
      "content": "§ 9. Følgende erhvervsuddannelser udbydes med caseeksamen: 1) Detailhandelsuddannelse med specialer. 2) Eventkoordinatoruddannelsen. 3) Finansuddannelsen. 4) Generel kontoruddannelse. 5) Handelsuddannelse med specialer. 6) Kontoruddannelse med specialer. 7) Sundhedsservicesekretæruddannelsen. Stk. 2. Prøven tilrettelægges på grundlag af en case om en virksomhed, branche eller lignende. Stk. 3. Prøven indledes med en casearbejdsdag af en varighed på otte timer. Stk. 4. Eleven får på casearbejdsdagen udleveret 5-7 ukendte caseopgaver, der alle tager udgangspunkt i den kendte case eller åbner mulighed for perspektivering til den kendte case. Skolen må ikke yde faglig vejledning fra casearbejdsdagens begyndelse til prøvens afslutning. Stk. 5. Prøven afsluttes tidligst på anden og senest på fjerde arbejdsdag efter casearbejdsdagen med eksamination af eleven. Eksamination af eleven varer ca. 30 minutter, inklusive votering. Eleven eksamineres i de caseopgaver, som censor udpeger som grundlag for eksaminationen."
    },
    {
      "provision_ref": "10",
      "section": "10",
      "content": "§ 10. Undervisningen på grundforløbets 1. del uden et eux-forløb omfatter erhvervsfag 1, der gennemføres i de første to uger, alle erhvervsfag 2 og 3, et erhvervsfag 3 på niveau 2, fire ugers valgfag og fire uger i grundfaget dansk på niveau E eller C, afhængigt af elevens niveau ved uddannelsesstart. Stk. 2. I eux-forløb erstattes grundfag og valgfag af grundfagsundervisning i 3 fag på C-niveau, jf. reglerne om den enkelte uddannelse."
    },
    {
      "provision_ref": "11",
      "section": "11",
      "content": "§ 11. Skolen skal udbyde fagretninger efter reglerne i bekendtgørelse om erhvervsuddannelser. Stk. 2. Fagretningerne skal indeholde erhvervsfaglige karakteristika, der giver eleverne indblik i de enkelte brancher, så eleverne kan træffe et mere kvalificeret valg af uddannelse. Stk. 3. I en fagretning skal indgå alle erhvervsfag 2 og 3, samt et erhvervsfag 3 på niveau 2, jf. § 3 samt bilagene 19-27. Grundfaget dansk og valgfag kan indgå i en fagretning eller gennemføres uafhængigt af fagretningen."
    },
    {
      "provision_ref": "12",
      "section": "12",
      "content": "§ 12. Elever kan klage til Undervisningsministeriet over skolens afgørelser efter bekendtgørelsen, for så vidt angår retlige mangler. Stk. 2. Klage skal indgives til skolen senest fire uger efter, at afgørelsen er meddelt den pågældende med angivelse af klagevejledning. Såfremt klagen ikke tages til følge af skolen, videresender skolen inden 10 hverdage klagen til ministeriet ledsaget af skolens udtalelse. Forinden underretter skolen klageren om skolens stillingtagen til klagen, og giver klageren en frist på en uge til at fremsætte eventuelle bemærkninger til sagen. Når klageren har fremsat bemærkninger, eller når fristen er udløbet, fremsender skolen klagen til ministeriet bilagt sagens akter. Ministeriet kan bestemme, at klagen skal have opsættende virkning. Stk. 3. Klager vedrørende prøver følger bekendtgørelse om prøver og eksamen i erhvervsrettede uddannelser."
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 1. oktober 2014 Stk. 2. Bekendtgørelse nr. 1272 af 16. november 2010 om grundfag og centralt udarbejdede valgfag i erhvervsuddannelserne ophæves. Stk. 3. Den i stk. 2 nævnte bekendtgørelse finder dog fortsat anvendelse for elever, der er påbegyndt undervisningen i henhold til bekendtgørelsen senest den 31. juli 2015. Stk. 4. Skolen fastsætter i den lokale undervisningsplan eventuelle overgangsregler for elever, der er begyndt på undervisningen efter de hidtil gældende regler uanset bestemmelsen i stk. 3."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Grundfagene i erhvervsuddannelserne er beskrevet i bilag 2-18 (fagbilagene) til denne bekendtgørelse. Stk. 2. Erhvervsfagene er beskrevet i bilag 19-27 (fagbilagene). Stk. 3. Erhvervsrettet andetsprogsdansk er beskrevet i bilag 28 (fagbilag).",
      "valid_from": "2014-09-22",
      "valid_to": null
    },
    {
      "provision_ref": "2",
      "section": "2",
      "content": "§ 2. Grundfag kan have følgende niveauer: 1) F: Et niveau mellem folkeskolens afgangsprøve og 10. klasse-prøven. 2) E: Svarende til 10. klasse-prøve. 3) D: Et niveau mellem 10. klasse-prøve og gymnasialt C-niveau. 4) C: Svarende til det gymnasiale C-niveau. Stk. 2. Niveauerne i de enkelte grundfag fremgår af fagbilaget for det pågældende grundfag. Stk. 3. Hvert niveau løftes til det efterfølgende niveau med udgangspunkt i det antal uger, som er angivet i afsnittet om niveauer og vejledende varighed.",
      "valid_from": "2014-09-22",
      "valid_to": null
    },
    {
      "provision_ref": "3",
      "section": "3",
      "content": "§ 3. Erhvervsfag udbydes i tre kategorier: 1) Erhvervsfag 1, som er et introducerende erhvervsfag. 2) Erhvervsfag 2, hvor eleven opnår generelle kompetencer. 3) Erhvervsfag 3, som er erhvervsfaglige videns-, proces- og metodefag. Stk. 2. Erhvervsfag 3 udbydes på niveau 1 og niveau 2. Niveauerne i de enkelte erhvervsfag fremgår af fagbilaget for det pågældende erhvervsfag.",
      "valid_from": "2014-09-22",
      "valid_to": null
    },
    {
      "provision_ref": "4",
      "section": "4",
      "content": "§ 4. Et grundfags faglige mål opfyldes gennem arbejde med både kernestof og supplerende stof. Stk. 2. Kernestof omfatter det faglige indhold, der er obligatorisk på det pågældende niveau. Det supplerende stof er en friere ramme, inden for hvilken der udvælges fagligt indhold, som uddyber og perspektiverer kernestoffet samt udvider elevens almene- og erhvervsfaglige erkendelser. Kernestof og supplerende stof vælges med relevans for elevens uddannelse og erhverv og så det udvikler elevens almene og erhvervsfaglige kompetencer.",
      "valid_from": "2014-09-22",
      "valid_to": null
    },
    {
      "provision_ref": "5",
      "section": "5",
      "content": "§ 5. Undervisningen i grundfag tilrettelægges ud fra skolens fælles pædagogiske og didaktiske grundlag. Der anvendes forskellige arbejdsformer og undervisningen tilrettelægges med faglig progression. Stk. 2. Undervisningen omfatter erhvervsfaglige emner og problemstillinger med udgangspunkt i elevens valg af erhvervsfagligt hovedområde og fagretning. Stk. 3. Undervisningen i et fag tilrettelægges i sammenhæng med den pågældende uddannelses erhvervsfaglige undervisning i videst muligt omfang. Stk. 4. It inddrages i undervisningen, hvor det er relevant. Stk. 5. Undervisningen og elevens udbytte heraf evalueres løbende. Evalueringens formål er at understøtte progression i den enkelte elevs læring og skal sikre, at eleven reflekterer over sin faglige udvikling i forhold til faget og elevens fremtidige erhverv.",
      "valid_from": "2014-09-22",
      "valid_to": null
    },
    {
      "provision_ref": "6",
      "section": "6",
      "content": "§ 6. Undervisningen i grundfag afsluttes med afgivelse af en standpunktskarakter.",
      "valid_from": "2014-09-22",
      "valid_to": null
    },
    {
      "provision_ref": "7",
      "section": "7",
      "content": "§ 7. Skolen afholder prøver i de grundfag, som eleven har gennemført i overensstemmelse med den rækkefølge, som følger af Undervisningsministeriets system til udtrækning af prøvefag og i overensstemmelse med reglerne om antallet af prøver. Hvis der udtages et fag, som eleven har fået godskrevet, betragtes prøven som aflagt. Stk. 2. Tidligst 21 dage og senest 7 dage før prøverne skal finde sted, meddeler skolen eleverne, hvilke grundfagsprøver de skal deltage i. Stk. 3. Der kan afholdes prøver i erhvervsrettet andetsprogsdansk i henhold til bestemmelserne herom i bilag nr. 28.",
      "valid_from": "2014-09-22",
      "valid_to": null
    },
    {
      "provision_ref": "8",
      "section": "8",
      "content": "§ 8. Opgaverne (spørgsmålene) ved mundtlige prøver stilles af skolen i henhold til fagbilaget. Medmindre andet er fastsat i fagbilaget, skal opgaverne tilsammen omfatte faget som helhed. Hver opgave skal omfatte væsentlige emner inden for faget. Stk. 2. Hver opgave må højst indgå tre gange som trækningsspørgsmål. Stk. 3. Skolen beskriver prøvens bedømmelseskriterier. Dog indgår fagbilagets bedømmelseskriterier, hvor de er beskrevet i fagbilaget. Bedømmelseskriterierne skal tage udgangspunkt i de væsentlige mål og krav, som skolen har udvalgt i forhold til prøven samt i prøvens bedømmelsesgrundlag.",
      "valid_from": "2014-09-22",
      "valid_to": null
    },
    {
      "provision_ref": "9",
      "section": "9",
      "content": "§ 9. Følgende erhvervsuddannelser udbydes med caseeksamen: 1) Detailhandelsuddannelse med specialer. 2) Eventkoordinatoruddannelsen. 3) Finansuddannelsen. 4) Generel kontoruddannelse. 5) Handelsuddannelse med specialer. 6) Kontoruddannelse med specialer. 7) Sundhedsservicesekretæruddannelsen. Stk. 2. Prøven tilrettelægges på grundlag af en case om en virksomhed, branche eller lignende. Stk. 3. Prøven indledes med en casearbejdsdag af en varighed på otte timer. Stk. 4. Eleven får på casearbejdsdagen udleveret 5-7 ukendte caseopgaver, der alle tager udgangspunkt i den kendte case eller åbner mulighed for perspektivering til den kendte case. Skolen må ikke yde faglig vejledning fra casearbejdsdagens begyndelse til prøvens afslutning. Stk. 5. Prøven afsluttes tidligst på anden og senest på fjerde arbejdsdag efter casearbejdsdagen med eksamination af eleven. Eksamination af eleven varer ca. 30 minutter, inklusive votering. Eleven eksamineres i de caseopgaver, som censor udpeger som grundlag for eksaminationen.",
      "valid_from": "2014-09-22",
      "valid_to": null
    },
    {
      "provision_ref": "10",
      "section": "10",
      "content": "§ 10. Undervisningen på grundforløbets 1. del uden et eux-forløb omfatter erhvervsfag 1, der gennemføres i de første to uger, alle erhvervsfag 2 og 3, et erhvervsfag 3 på niveau 2, fire ugers valgfag og fire uger i grundfaget dansk på niveau E eller C, afhængigt af elevens niveau ved uddannelsesstart. Stk. 2. I eux-forløb erstattes grundfag og valgfag af grundfagsundervisning i 3 fag på C-niveau, jf. reglerne om den enkelte uddannelse.",
      "valid_from": "2014-09-22",
      "valid_to": null
    },
    {
      "provision_ref": "11",
      "section": "11",
      "content": "§ 11. Skolen skal udbyde fagretninger efter reglerne i bekendtgørelse om erhvervsuddannelser. Stk. 2. Fagretningerne skal indeholde erhvervsfaglige karakteristika, der giver eleverne indblik i de enkelte brancher, så eleverne kan træffe et mere kvalificeret valg af uddannelse. Stk. 3. I en fagretning skal indgå alle erhvervsfag 2 og 3, samt et erhvervsfag 3 på niveau 2, jf. § 3 samt bilagene 19-27. Grundfaget dansk og valgfag kan indgå i en fagretning eller gennemføres uafhængigt af fagretningen.",
      "valid_from": "2014-09-22",
      "valid_to": null
    },
    {
      "provision_ref": "12",
      "section": "12",
      "content": "§ 12. Elever kan klage til Undervisningsministeriet over skolens afgørelser efter bekendtgørelsen, for så vidt angår retlige mangler. Stk. 2. Klage skal indgives til skolen senest fire uger efter, at afgørelsen er meddelt den pågældende med angivelse af klagevejledning. Såfremt klagen ikke tages til følge af skolen, videresender skolen inden 10 hverdage klagen til ministeriet ledsaget af skolens udtalelse. Forinden underretter skolen klageren om skolens stillingtagen til klagen, og giver klageren en frist på en uge til at fremsætte eventuelle bemærkninger til sagen. Når klageren har fremsat bemærkninger, eller når fristen er udløbet, fremsender skolen klagen til ministeriet bilagt sagens akter. Ministeriet kan bestemme, at klagen skal have opsættende virkning. Stk. 3. Klager vedrørende prøver følger bekendtgørelse om prøver og eksamen i erhvervsrettede uddannelser.",
      "valid_from": "2014-09-22",
      "valid_to": null
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 1. oktober 2014 Stk. 2. Bekendtgørelse nr. 1272 af 16. november 2010 om grundfag og centralt udarbejdede valgfag i erhvervsuddannelserne ophæves. Stk. 3. Den i stk. 2 nævnte bekendtgørelse finder dog fortsat anvendelse for elever, der er påbegyndt undervisningen i henhold til bekendtgørelsen senest den 31. juli 2015. Stk. 4. Skolen fastsætter i den lokale undervisningsplan eventuelle overgangsregler for elever, der er begyndt på undervisningen efter de hidtil gældende regler uanset bestemmelsen i stk. 3.",
      "valid_from": "2014-09-22",
      "valid_to": null
    }
  ],
  "definitions": []
}
