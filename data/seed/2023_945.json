{
  "id": "2023:945",
  "type": "statute",
  "title": "Bekendtgørelse om betaling for kontrol med gødning og jordforbedringsmidler m.v.",
  "short_name": "BEK H#LOKDOK04",
  "status": "in_force",
  "issued_date": "2023-06-26",
  "url": "https://www.retsinformation.dk/eli/lta/2023/945/xml",
  "description": "Retsinformation source. DocumentId=DC001142; AccessionNumber=B20230094505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Virksomheder, der producerer eller importerer anmeldelsespligtige produkter efter bekendtgørelse om gødning og jordforbedringsmidler m.v., skal betale anmeldelsesgebyr, grundgebyr og mængdegebyr som fastsat i bilag 1 til dækning af Landbrugsstyrelsens udgifter til tilsyn, kontrol og administration i henhold til den nævnte bekendtgørelse, bekendtgørelse om begrænsning af salg af gødning der indeholder ammoniumnitrat, Europa-Parlamentets og Rådets forordning (EF) 2003/2003 af 13. oktober 2003 om gødninger og Europa-Parlamentets og Rådets forordning (EU) 2019/1009 af 5. juni 2019 om fastsættelse af regler om tilgængeliggørelse på markedet af EU-gødningsprodukter og om ændring af forordning (EF) nr. 1069/2009 og (EF) nr. 1107/2009 og om ophævelse af forordning (EF) nr. 2003/2003. Stk. 2. Mængdegebyr, jf. bilag 1, punkt C, betales kun én gang for samme parti. Stk. 3. For varer med indhold af produkter, for hvilke der tidligere er betalt mængdegebyr, beregnes mængdegebyrerne med fradrag af allerede betalte gebyrer. Stk. 4. Udgifterne til gennemførelse af detonerbarhedsprøver for partier af ren ammoniumnitratgødning, jf. § 17, stk. 1, jf. bilag 7, i bekendtgørelse om gødning og jordforbedringsmidler m.v., betales efter regning af anmelderen af produktet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Virksomheder, der er omfattet af anmeldelsespligten i bekendtgørelse om gødning og jordforbedringsmidler m.v., skal hvert år meddele Landbrugsstyrelsen de oplysninger om virksomhedens salg i den seneste afsluttede periode fra 1. august til 31. juli, der er nødvendige for beregningen af gebyrerne. Oplysningerne skal meddeles på Landbrugsstyrelsens anmodning og inden den frist, som Landbrugsstyrelsen fastsætter. Stk. 2. Undlader en virksomhed at meddele styrelsen de nødvendige oplysninger inden den fastsatte frist, fastsætter styrelsen beregningsgrundlaget for gebyrerne skønsmæssigt."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Gebyrer forfalder ved påkrav, og betaling skal ske senest 30 dage efter fakturaens dato."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen træder i kraft den 1. august 2023. Stk. 2. Bekendtgørelse nr. 1136 af 9. juli 2022 om betaling for kontrol med gødning og jordforbedringsmidler m.v. ophæves. Stk. 3. Bekendtgørelsen finder ikke anvendelse for opkrævning og betaling af gebyrer m.v., hvor grundlaget for opkrævningen ligger før den 1. august 2023. For disse gebyrer m.v. finder bekendtgørelse nr. 1136 af 9. juli 2022 om betaling for kontrol med gødning og jordforbedringsmidler m.v. fortsat anvendelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Virksomheder, der producerer eller importerer anmeldelsespligtige produkter efter bekendtgørelse om gødning og jordforbedringsmidler m.v., skal betale anmeldelsesgebyr, grundgebyr og mængdegebyr som fastsat i bilag 1 til dækning af Landbrugsstyrelsens udgifter til tilsyn, kontrol og administration i henhold til den nævnte bekendtgørelse, bekendtgørelse om begrænsning af salg af gødning der indeholder ammoniumnitrat, Europa-Parlamentets og Rådets forordning (EF) 2003/2003 af 13. oktober 2003 om gødninger og Europa-Parlamentets og Rådets forordning (EU) 2019/1009 af 5. juni 2019 om fastsættelse af regler om tilgængeliggørelse på markedet af EU-gødningsprodukter og om ændring af forordning (EF) nr. 1069/2009 og (EF) nr. 1107/2009 og om ophævelse af forordning (EF) nr. 2003/2003. Stk. 2. Mængdegebyr, jf. bilag 1, punkt C, betales kun én gang for samme parti. Stk. 3. For varer med indhold af produkter, for hvilke der tidligere er betalt mængdegebyr, beregnes mængdegebyrerne med fradrag af allerede betalte gebyrer. Stk. 4. Udgifterne til gennemførelse af detonerbarhedsprøver for partier af ren ammoniumnitratgødning, jf. § 17, stk. 1, jf. bilag 7, i bekendtgørelse om gødning og jordforbedringsmidler m.v., betales efter regning af anmelderen af produktet.",
      "valid_from": "2023-06-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Virksomheder, der er omfattet af anmeldelsespligten i bekendtgørelse om gødning og jordforbedringsmidler m.v., skal hvert år meddele Landbrugsstyrelsen de oplysninger om virksomhedens salg i den seneste afsluttede periode fra 1. august til 31. juli, der er nødvendige for beregningen af gebyrerne. Oplysningerne skal meddeles på Landbrugsstyrelsens anmodning og inden den frist, som Landbrugsstyrelsen fastsætter. Stk. 2. Undlader en virksomhed at meddele styrelsen de nødvendige oplysninger inden den fastsatte frist, fastsætter styrelsen beregningsgrundlaget for gebyrerne skønsmæssigt.",
      "valid_from": "2023-06-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Gebyrer forfalder ved påkrav, og betaling skal ske senest 30 dage efter fakturaens dato.",
      "valid_from": "2023-06-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Bekendtgørelsen træder i kraft den 1. august 2023. Stk. 2. Bekendtgørelse nr. 1136 af 9. juli 2022 om betaling for kontrol med gødning og jordforbedringsmidler m.v. ophæves. Stk. 3. Bekendtgørelsen finder ikke anvendelse for opkrævning og betaling af gebyrer m.v., hvor grundlaget for opkrævningen ligger før den 1. august 2023. For disse gebyrer m.v. finder bekendtgørelse nr. 1136 af 9. juli 2022 om betaling for kontrol med gødning og jordforbedringsmidler m.v. fortsat anvendelse.",
      "valid_from": "2023-06-26",
      "valid_to": null
    }
  ],
  "definitions": []
}
