{
  "id": "2026:240",
  "type": "statute",
  "title": "Bekendtgørelse om ændring af bekendtgørelse om inddrivelse af gæld til det offentlige",
  "short_name": "BEK Æ#LOKDOK05",
  "status": "in_force",
  "issued_date": "2026-02-03",
  "url": "https://www.retsinformation.dk/eli/lta/2026/240/xml",
  "description": "Retsinformation source. DocumentId=AN017211; AccessionNumber=B20260024005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "31a",
      "section": "31a",
      "content": "§ 31 a. En særligt socialt udsat skyldner kan efter anmodning til restanceinddrivelsesmyndigheden med tilbagevirkende kraft få ophævet en afgørelse efter § 15, stk. 1, nr. 3, eller § 15 a, stk. 10, jf. § 15, stk. 1, nr. 3, i lov om inddrivelse af gæld til det offentlige, om tilbagekaldelse af restanceinddrivelsesmyndighedens afgørelse om eftergivelse. Stk. 2. En skyldner anses for at være særligt socialt udsat, hvis skyldneren har et mangeårigt alkohol- eller stofmisbrug, er ramt af en svær psykisk lidelse, er hjemløs eller på anden vis udsat for væsentlige sociale udfordringer. Stk. 3. Anmodningen efter stk. 1 skal være modtaget hos restanceinddrivelsesmyndigheden senest 4 uger fra datoen for afgørelsen om tilbagekaldelse af afgørelsen om eftergivelse. Restanceinddrivelsesmyndigheden kan se bort fra en fristoverskridelse, hvis særlige omstændigheder taler derfor, f.eks. hvis skyldneren som følge af hospitalsindlæggelse eller lignende undskyldelige omstændigheder har været ude af stand til at fremsende anmodningen rettidigt. Stk. 4. Skyldneren kan senest 12 uger fra datoen for afgørelsen om tilbagekaldelse af afgørelsen om eftergivelse til restanceinddrivelsesmyndigheden indsende udtalelser m.v. til at underbygge anmodningen efter stk. 1. Restanceinddrivelsesmyndigheden kan se bort fra en fristoverskridelse, hvis særlige omstændigheder taler derfor, f.eks. hvis skyldneren som følge af hospitalsindlæggelse eller lignende undskyldelige omstændigheder har været ude af stand til at fremsende udtalelser m.v. rettidigt. Stk. 5. Ved vurderingen af, om en anmodning efter stk. 1 skal imødekommes, lægges der vægt på, om det som følge af skyldnerens særlige sociale udsathed, jf. stk. 2, må antages at være særligt byrdefuldt for skyldneren, at gælden er genopstået, om den genopståede gæld vurderes at ville være til hinder for, at skyldneren holder sig ude af kriminalitet, og om der er en formodning for, at skyldneren har lagt sin kriminelle løbebane bag sig. Stk. 6. En anmodning efter stk. 1 kan ikke imødekommes, hvis den kriminalitet, der ligger til grund for afgørelsen efter § 15, stk. 1, nr. 3, eller § 15 a, stk. 10, jf. § 15, stk. 1, nr. 3, i lov om inddrivelse af gæld til det offentlige, har resulteret i en ubetinget fængselsstraf på mindst 2 år, en ungdomssanktion efter straffelovens § 74 a, en foranstaltning uden længstetid eller forvaringsstraf."
    }
  ],
  "provision_versions": [
    {
      "provision_ref": "31a",
      "section": "31a",
      "content": "§ 31 a. En særligt socialt udsat skyldner kan efter anmodning til restanceinddrivelsesmyndigheden med tilbagevirkende kraft få ophævet en afgørelse efter § 15, stk. 1, nr. 3, eller § 15 a, stk. 10, jf. § 15, stk. 1, nr. 3, i lov om inddrivelse af gæld til det offentlige, om tilbagekaldelse af restanceinddrivelsesmyndighedens afgørelse om eftergivelse. Stk. 2. En skyldner anses for at være særligt socialt udsat, hvis skyldneren har et mangeårigt alkohol- eller stofmisbrug, er ramt af en svær psykisk lidelse, er hjemløs eller på anden vis udsat for væsentlige sociale udfordringer. Stk. 3. Anmodningen efter stk. 1 skal være modtaget hos restanceinddrivelsesmyndigheden senest 4 uger fra datoen for afgørelsen om tilbagekaldelse af afgørelsen om eftergivelse. Restanceinddrivelsesmyndigheden kan se bort fra en fristoverskridelse, hvis særlige omstændigheder taler derfor, f.eks. hvis skyldneren som følge af hospitalsindlæggelse eller lignende undskyldelige omstændigheder har været ude af stand til at fremsende anmodningen rettidigt. Stk. 4. Skyldneren kan senest 12 uger fra datoen for afgørelsen om tilbagekaldelse af afgørelsen om eftergivelse til restanceinddrivelsesmyndigheden indsende udtalelser m.v. til at underbygge anmodningen efter stk. 1. Restanceinddrivelsesmyndigheden kan se bort fra en fristoverskridelse, hvis særlige omstændigheder taler derfor, f.eks. hvis skyldneren som følge af hospitalsindlæggelse eller lignende undskyldelige omstændigheder har været ude af stand til at fremsende udtalelser m.v. rettidigt. Stk. 5. Ved vurderingen af, om en anmodning efter stk. 1 skal imødekommes, lægges der vægt på, om det som følge af skyldnerens særlige sociale udsathed, jf. stk. 2, må antages at være særligt byrdefuldt for skyldneren, at gælden er genopstået, om den genopståede gæld vurderes at ville være til hinder for, at skyldneren holder sig ude af kriminalitet, og om der er en formodning for, at skyldneren har lagt sin kriminelle løbebane bag sig. Stk. 6. En anmodning efter stk. 1 kan ikke imødekommes, hvis den kriminalitet, der ligger til grund for afgørelsen efter § 15, stk. 1, nr. 3, eller § 15 a, stk. 10, jf. § 15, stk. 1, nr. 3, i lov om inddrivelse af gæld til det offentlige, har resulteret i en ubetinget fængselsstraf på mindst 2 år, en ungdomssanktion efter straffelovens § 74 a, en foranstaltning uden længstetid eller forvaringsstraf.",
      "valid_from": "2026-02-03",
      "valid_to": null
    }
  ],
  "definitions": []
}
