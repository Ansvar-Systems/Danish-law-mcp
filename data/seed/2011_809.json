{
  "id": "2011:809",
  "type": "statute",
  "title": "Bekendtgørelse om underretning ved udgang og løsladelse mv.",
  "short_name": "BEK H#LOKDOK04",
  "status": "in_force",
  "issued_date": "2011-06-29",
  "url": "https://www.retsinformation.dk/eli/lta/2011/809/xml",
  "description": "Retsinformation source. DocumentId=AA006143; AccessionNumber=B20110080905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I sager, hvori der er afsagt dom om ubetinget fængselsstraf for en grovere overtrædelse af straffeloven, hvor vold, trusler eller anden personfarlig kriminalitet indgår, eller en sædelighedsforbrydelse, kan forurettede efter anmodning underrettes om den dømtes udgang og løsladelse mv. efter reglerne i denne bekendtgørelse. Reglerne finder tilsvarende anvendelse, hvis den dømte i stedet for ubetinget fængselsstraf er dømt til anbringelse efter straffelovens §§ 68, 69, 73 eller 74 a eller til forvaring efter straffelovens § 70. Stk. 2. Underretning skal kun gives, hvis den dømte har været varetægtsfængslet før dom og ikke har været løsladt mellem dommens afsigelse og fuldbyrdelse. Stk. 3. Underretning kan afslås, hvis væsentlige hensyn til den dømte taler for det."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Anmodning om underretning indgives til den politikreds, som behandler eller har behandlet straffesagen. Stk. 2. Anmodningen kan indgives på et hvilket som helst tidspunkt og behandles i forlængelse af dens modtagelse hos politikredsen, dog således at der først skal tages stilling til anmodningen efter straffesagens endelige afslutning ved retten."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Afgørelser efter denne bekendtgørelse træffes af politidirektøren. Stk. 2. Politidirektørens afgørelser kan ikke påklages til en højere administrativ myndighed."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Persondatalovens bestemmelser om oplysningspligt finder ikke anvendelse i forhold til den dømte."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Hvis den forurettede har anmodet herom, underrettes den forurettede om tidspunktet for den dømtes første uledsagede udgang og løsladelse, herunder eventuel prøveløsladelse eller benådning, samt om eventuel undvigelse. Stk. 2. En afgørelse om strafafbrydelse eller om, at den dømte i medfør af straffuldbyrdelseslovens § 78 midlertidigt eller for hele eller resten af straffetiden anbringes på hospital, i familiepleje, i egnet hjem eller institution, således at der kan ske uledsaget udgang uden særskilt tilladelse, sidestilles med uledsaget udgang, jf. stk. 1. Stk. 3. Er den dømte dømt til anbringelse i hospital eller institution mv. efter straffelovens §§ 68, 69 eller 73, sidestilles ophør eller ændring af foranstaltningen, således at uledsaget udgang ikke længere kræver særskilt tilladelse, med løsladelse, jf. stk. 1. Stk. 4. Er den dømte idømt en ungdomssanktion, jf. straffelovens § 74 a, sidestilles afslutning af den dømtes ophold i en sikret afdeling med løsladelse, jf. stk. 1. Stk. 5. Er den forurettede afgået ved døden som følge af forbrydelsen, underrettes den forurettedes nære pårørende efter stk. 1, hvis vedkommende har anmodet herom."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Underretning vedrørende dømte, som er idømt en ubetinget fængselsstraf eller dømt til forvaring, foretages af kriminalforsorgen. Politidirektøren orienterer den institution, hvor den dømte er placeret, hvis forurettede skal underrettes. Stk. 2. Underretning vedrørende dømte, som er dømt til anbringelse efter straffelovens §§ 68, 69 eller 73, foretages af den statsadvokat, som efter straffelovens § 72, stk. 1, fører tilsyn med foranstaltningen. Politidirektøren orienterer hospitalet, afdelingen eller kommunen mv. og statsadvokaten, hvis forurettede skal underrettes. Hospitalet, afdelingen eller institutionen mv. giver straks statsadvokaten meddelelse, når overlægen eller kommunen første gang giver tilladelse til uledsaget udgang uden for institutionens område, og hvis den dømte undviger. Stk. 3. Underretning vedrørende dømte, som er dømt til anbringelse i en sikret institution som led i fuldbyrdelsen af en dom om ungdomssanktion, jf. straffelovens § 74 a, foretages af den politikreds, som har behandlet straffesagen. Politidirektøren orienterer kommunen, hvis forurettede skal underrettes. Institutionen giver straks politikredsen meddelelse, når institutionen første gang giver tilladelse til uledsaget udgang, når tidspunktet for afslutningen af opholdet i den sikrede institution ligger fast, og hvis den dømte undviger. Stk. 4. Underretning vedrørende dømte, der løslades i forbindelse med straffedommens afsigelse, fordi straffen anses for udstået ved forudgående varetægtsfængsling, foretages af politikredsen på den mødende anklagers foranledning. Hvis forurettede har været til stede under domsafsigelsen, anses forurettede dermed for underrettet."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Bekendtgørelsen træder i kraft den 1. juli 2011 og finder anvendelse på overtrædelser, der begås efter denne dato."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I sager, hvori der er afsagt dom om ubetinget fængselsstraf for en grovere overtrædelse af straffeloven, hvor vold, trusler eller anden personfarlig kriminalitet indgår, eller en sædelighedsforbrydelse, kan forurettede efter anmodning underrettes om den dømtes udgang og løsladelse mv. efter reglerne i denne bekendtgørelse. Reglerne finder tilsvarende anvendelse, hvis den dømte i stedet for ubetinget fængselsstraf er dømt til anbringelse efter straffelovens §§ 68, 69, 73 eller 74 a eller til forvaring efter straffelovens § 70. Stk. 2. Underretning skal kun gives, hvis den dømte har været varetægtsfængslet før dom og ikke har været løsladt mellem dommens afsigelse og fuldbyrdelse. Stk. 3. Underretning kan afslås, hvis væsentlige hensyn til den dømte taler for det.",
      "valid_from": "2011-06-29",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Anmodning om underretning indgives til den politikreds, som behandler eller har behandlet straffesagen. Stk. 2. Anmodningen kan indgives på et hvilket som helst tidspunkt og behandles i forlængelse af dens modtagelse hos politikredsen, dog således at der først skal tages stilling til anmodningen efter straffesagens endelige afslutning ved retten.",
      "valid_from": "2011-06-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Afgørelser efter denne bekendtgørelse træffes af politidirektøren. Stk. 2. Politidirektørens afgørelser kan ikke påklages til en højere administrativ myndighed.",
      "valid_from": "2011-06-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Persondatalovens bestemmelser om oplysningspligt finder ikke anvendelse i forhold til den dømte.",
      "valid_from": "2011-06-29",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Hvis den forurettede har anmodet herom, underrettes den forurettede om tidspunktet for den dømtes første uledsagede udgang og løsladelse, herunder eventuel prøveløsladelse eller benådning, samt om eventuel undvigelse. Stk. 2. En afgørelse om strafafbrydelse eller om, at den dømte i medfør af straffuldbyrdelseslovens § 78 midlertidigt eller for hele eller resten af straffetiden anbringes på hospital, i familiepleje, i egnet hjem eller institution, således at der kan ske uledsaget udgang uden særskilt tilladelse, sidestilles med uledsaget udgang, jf. stk. 1. Stk. 3. Er den dømte dømt til anbringelse i hospital eller institution mv. efter straffelovens §§ 68, 69 eller 73, sidestilles ophør eller ændring af foranstaltningen, således at uledsaget udgang ikke længere kræver særskilt tilladelse, med løsladelse, jf. stk. 1. Stk. 4. Er den dømte idømt en ungdomssanktion, jf. straffelovens § 74 a, sidestilles afslutning af den dømtes ophold i en sikret afdeling med løsladelse, jf. stk. 1. Stk. 5. Er den forurettede afgået ved døden som følge af forbrydelsen, underrettes den forurettedes nære pårørende efter stk. 1, hvis vedkommende har anmodet herom.",
      "valid_from": "2011-06-29",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Underretning vedrørende dømte, som er idømt en ubetinget fængselsstraf eller dømt til forvaring, foretages af kriminalforsorgen. Politidirektøren orienterer den institution, hvor den dømte er placeret, hvis forurettede skal underrettes. Stk. 2. Underretning vedrørende dømte, som er dømt til anbringelse efter straffelovens §§ 68, 69 eller 73, foretages af den statsadvokat, som efter straffelovens § 72, stk. 1, fører tilsyn med foranstaltningen. Politidirektøren orienterer hospitalet, afdelingen eller kommunen mv. og statsadvokaten, hvis forurettede skal underrettes. Hospitalet, afdelingen eller institutionen mv. giver straks statsadvokaten meddelelse, når overlægen eller kommunen første gang giver tilladelse til uledsaget udgang uden for institutionens område, og hvis den dømte undviger. Stk. 3. Underretning vedrørende dømte, som er dømt til anbringelse i en sikret institution som led i fuldbyrdelsen af en dom om ungdomssanktion, jf. straffelovens § 74 a, foretages af den politikreds, som har behandlet straffesagen. Politidirektøren orienterer kommunen, hvis forurettede skal underrettes. Institutionen giver straks politikredsen meddelelse, når institutionen første gang giver tilladelse til uledsaget udgang, når tidspunktet for afslutningen af opholdet i den sikrede institution ligger fast, og hvis den dømte undviger. Stk. 4. Underretning vedrørende dømte, der løslades i forbindelse med straffedommens afsigelse, fordi straffen anses for udstået ved forudgående varetægtsfængsling, foretages af politikredsen på den mødende anklagers foranledning. Hvis forurettede har været til stede under domsafsigelsen, anses forurettede dermed for underrettet.",
      "valid_from": "2011-06-29",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Bekendtgørelsen træder i kraft den 1. juli 2011 og finder anvendelse på overtrædelser, der begås efter denne dato.",
      "valid_from": "2011-06-29",
      "valid_to": null
    }
  ],
  "definitions": []
}
