{
  "id": "2024:1719",
  "type": "statute",
  "title": "Bekendtgørelse om tilskud fra Kattevelfærdspuljen",
  "short_name": "BEK H#LOKDOK04",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1719/xml",
  "description": "Retsinformation source. DocumentId=DC001775; AccessionNumber=B20240171905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilskud til forbedring af dyrevelfærden for katte ( felis catus) i Danmark inden for følgende indsatsområder: 1) Transport eller behandling af syge, tilskadekomne, misrøgtede, herreløse eller vilde katte. 2) Syge, tilskadekomne, misrøgtede, herreløse eller vilde kattes ophold på internat."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal være en non-profit og ikke-erhvervsdrivende forening, organisation eller fond med et gyldigt CVR-nummer, der arbejder med dyrevelfærden for katte i Danmark."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der kan ydes tilskud til ansøger, hvis følgende betingelser er opfyldt: 1) Ansøger skal have betalt eventuelle tilbagebetalingskrav fra de seneste tre års dyrevelfærdspuljer jf. bekendtgørelse nr. 814 af 24. juni 2024 om tilskud fra Dyrevelfærdspuljen. 2) De tilskudsberettigede udgifter er på mindst 10.000 kr. og vedrører ét eller flere af indsatsområderne, jf. § 1. 3) De tilskudsberettigede udgifter vedrører aktiviteter i Danmark."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis ansøger udøver økonomiske aktiviteter samtidig med ikke-økonomiske aktiviteter, er tilskud ud over betingelserne, jf. § 3, også betinget af følgende: 1) Tilskuddet kan kun dække de ikke-økonomiske aktiviteter. 2) Der føres et selvstændigt regnskab for de ikke-økonomiske aktiviteter."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilskud skal indsendes til Landbrugs- og Fiskeristyrelsen fra den 1. september til den 30. september i det år, hvor udgiften har været afholdt og betalt. Stk. 2. Ansøger skal have sikret på ansøgningstidspunktet, at den del af de tilskudsberettigede udgifter, der er ydet tilskud til efter denne bekendtgørelse, ikke finansieres af yderligere tilskud fra offentlige myndigheder. Stk. 3. For ansøgning om tilskud i 2026 skal udgiften være afholdt og betalt i perioden fra den 1. oktober 2025 til og med den 30. september 2026. Stk. 4. Ansøger skal have sikret, at de tilskudsberettigede udgifter enten bogføres på en særskilt konto i tilskudsmodtagers regnskab eller med en særlig regnskabskode i tilskudsmodtagers regnskabssystem. Stk. 5. Ansøger skal kunne fremsende ansættelseskontrakter for de medarbejdere, der søges om tilskud til, hvis der anmodes herom."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgning om tilskud skal indeholde følgende: 1) Et udfyldt ansøgningsskema samt skema over fakturaer og betalingsdokumentation, jf. bilag 1. 2) En kopi af ansøgers gældende vedtægter. 3) Dokumentation for, hvornår udgiften er afholdt og betalt. 4) Dokumentation for at udgiften vedrører ordningens formål, jf. § 1. 5) Dokumentere timeforbruget samt lønudgiften, hvis der søges om tilskud til lønudgifter. Stk. 2. Hvis ansøgers gældende vedtægter ikke dokumenterer, at ansøger arbejder med dyrevelfærd for katte i Danmark, skal anden dokumentation herfor også vedlægges ansøgning om tilskud. Stk. 3. Hvis ansøger er momsregistreret, og der søges om tilskud til moms, skal et bindende svar fra Skatteforvaltningen vedlægges ansøgning om tilskud, som dokumentation for, at momsen ikke kan refunderes i henhold til den nationale momslovgivning. Stk. 4. Hvis tilskudsmodtager har både økonomiske og ikke-økonomiske aktiviteter, skal der vedlægges et regnskab over begge aktiviteter. Stk. 5. Hvis tilskudsmodtager søger om tilskud til lønudgifter, skal der vedlægges timeregnskab for lønnede timer. Stk. 6. Hvis tilskudsmodtager udøver økonomiske aktiviteter samtidig med ikke-økonomiske aktiviteter, skal der vedlægges dokumentation for, at udgiften er betalt og afholdt for ikke-økonomiske aktiviteter."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Tilskud kan højest udgøre 80 pct. af de samlede tilskudsberettigede udgifter. Stk. 2. Der kan kun ydes tilskud til lønudgifter, hvis der ikke er overansøgning på puljen. Stk. 3. Hvis ikke alle tilskudsberettigede ansøgninger kan imødekommes inden for rammen på Finansloven, nedsættes tilskuddet forholdsmæssigt. Tilskudsberettigede udgifter eksklusiv egenfinansiering nedsættes ikke til under 8.000 kr."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Tilskudsmodtagers navn og tilskudsbeløb kan offentliggøres på Landbrugs- og Fiskeristyrelsens hjemmeside."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der kan ydes tilskud til afholdte og betalte udgifter i de første 8 måneder af ansøgningsåret, som er nødvendige for og direkte relateret til aktiviteter omfattet af § 1. Stk. 2. I 2026 kan der ydes tilskud for afholdte og betalte udgifter i perioden fra den 1. oktober 2025 til og med den 30. september 2026."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Der kan ikke ydes tilskud til: 1) Almindelige driftsudgifter, herunder husleje. 2) Udgifter til aktiviteter, som ansøger er forpligtet til at gennemføre efter anden lovgivning. 3) Udgifter til aktiviteter, som allerede afholdes af offentlige myndigheder. 4) Forsikrings-, finansierings- og pengeinstitutomkostninger. 5) Køb af fast ejendom, køb af grunde og bygninger samt omkostninger forbundet herved. 6) Vedligeholdelse af bygninger, ombygninger og tilbygninger. 7) Løn, jf. dog stk. 2. 8) Moms, jf. dog stk. 3. Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere for deres virke for katte, hvis der ikke er overansøgning på puljen. Stk. 3. Der kan dog ydes tilskud til moms, hvis ansøger ikke kan få refunderet momsen i henhold til den nationale momslovgivning."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved manglende opfyldelse af betingelserne, jf. §§ 2-6, kræves tilskuddet tilbagebetalt helt eller delvist. Stk. 2. Ved tilbagebetaling af støtte, der er ydet efter denne bekendtgørelse, som ikke betales rettidigt, tillægges en årlig rente, der svarer til den fastsatte referencesats i renteloven med tillæg fra forfaldsdagen at regne. Rentekrav, der udgør mindre end 50 kr., inddrives dog ikke."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bekendtgørelsen træder i kraft den 1. januar 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for tilskud til forbedring af dyrevelfærden for katte ( felis catus) i Danmark inden for følgende indsatsområder: 1) Transport eller behandling af syge, tilskadekomne, misrøgtede, herreløse eller vilde katte. 2) Syge, tilskadekomne, misrøgtede, herreløse eller vilde kattes ophold på internat.",
      "valid_from": "2024-12-30",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ansøger skal være en non-profit og ikke-erhvervsdrivende forening, organisation eller fond med et gyldigt CVR-nummer, der arbejder med dyrevelfærden for katte i Danmark.",
      "valid_from": "2024-12-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der kan ydes tilskud til ansøger, hvis følgende betingelser er opfyldt: 1) Ansøger skal have betalt eventuelle tilbagebetalingskrav fra de seneste tre års dyrevelfærdspuljer jf. bekendtgørelse nr. 814 af 24. juni 2024 om tilskud fra Dyrevelfærdspuljen. 2) De tilskudsberettigede udgifter er på mindst 10.000 kr. og vedrører ét eller flere af indsatsområderne, jf. § 1. 3) De tilskudsberettigede udgifter vedrører aktiviteter i Danmark.",
      "valid_from": "2024-12-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis ansøger udøver økonomiske aktiviteter samtidig med ikke-økonomiske aktiviteter, er tilskud ud over betingelserne, jf. § 3, også betinget af følgende: 1) Tilskuddet kan kun dække de ikke-økonomiske aktiviteter. 2) Der føres et selvstændigt regnskab for de ikke-økonomiske aktiviteter.",
      "valid_from": "2024-12-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilskud skal indsendes til Landbrugs- og Fiskeristyrelsen fra den 1. september til den 30. september i det år, hvor udgiften har været afholdt og betalt. Stk. 2. Ansøger skal have sikret på ansøgningstidspunktet, at den del af de tilskudsberettigede udgifter, der er ydet tilskud til efter denne bekendtgørelse, ikke finansieres af yderligere tilskud fra offentlige myndigheder. Stk. 3. For ansøgning om tilskud i 2026 skal udgiften være afholdt og betalt i perioden fra den 1. oktober 2025 til og med den 30. september 2026. Stk. 4. Ansøger skal have sikret, at de tilskudsberettigede udgifter enten bogføres på en særskilt konto i tilskudsmodtagers regnskab eller med en særlig regnskabskode i tilskudsmodtagers regnskabssystem. Stk. 5. Ansøger skal kunne fremsende ansættelseskontrakter for de medarbejdere, der søges om tilskud til, hvis der anmodes herom.",
      "valid_from": "2024-12-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Ansøgning om tilskud skal indeholde følgende: 1) Et udfyldt ansøgningsskema samt skema over fakturaer og betalingsdokumentation, jf. bilag 1. 2) En kopi af ansøgers gældende vedtægter. 3) Dokumentation for, hvornår udgiften er afholdt og betalt. 4) Dokumentation for at udgiften vedrører ordningens formål, jf. § 1. 5) Dokumentere timeforbruget samt lønudgiften, hvis der søges om tilskud til lønudgifter. Stk. 2. Hvis ansøgers gældende vedtægter ikke dokumenterer, at ansøger arbejder med dyrevelfærd for katte i Danmark, skal anden dokumentation herfor også vedlægges ansøgning om tilskud. Stk. 3. Hvis ansøger er momsregistreret, og der søges om tilskud til moms, skal et bindende svar fra Skatteforvaltningen vedlægges ansøgning om tilskud, som dokumentation for, at momsen ikke kan refunderes i henhold til den nationale momslovgivning. Stk. 4. Hvis tilskudsmodtager har både økonomiske og ikke-økonomiske aktiviteter, skal der vedlægges et regnskab over begge aktiviteter. Stk. 5. Hvis tilskudsmodtager søger om tilskud til lønudgifter, skal der vedlægges timeregnskab for lønnede timer. Stk. 6. Hvis tilskudsmodtager udøver økonomiske aktiviteter samtidig med ikke-økonomiske aktiviteter, skal der vedlægges dokumentation for, at udgiften er betalt og afholdt for ikke-økonomiske aktiviteter.",
      "valid_from": "2024-12-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Tilskud kan højest udgøre 80 pct. af de samlede tilskudsberettigede udgifter. Stk. 2. Der kan kun ydes tilskud til lønudgifter, hvis der ikke er overansøgning på puljen. Stk. 3. Hvis ikke alle tilskudsberettigede ansøgninger kan imødekommes inden for rammen på Finansloven, nedsættes tilskuddet forholdsmæssigt. Tilskudsberettigede udgifter eksklusiv egenfinansiering nedsættes ikke til under 8.000 kr.",
      "valid_from": "2024-12-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Tilskudsmodtagers navn og tilskudsbeløb kan offentliggøres på Landbrugs- og Fiskeristyrelsens hjemmeside.",
      "valid_from": "2024-12-30",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Der kan ydes tilskud til afholdte og betalte udgifter i de første 8 måneder af ansøgningsåret, som er nødvendige for og direkte relateret til aktiviteter omfattet af § 1. Stk. 2. I 2026 kan der ydes tilskud for afholdte og betalte udgifter i perioden fra den 1. oktober 2025 til og med den 30. september 2026.",
      "valid_from": "2024-12-30",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Der kan ikke ydes tilskud til: 1) Almindelige driftsudgifter, herunder husleje. 2) Udgifter til aktiviteter, som ansøger er forpligtet til at gennemføre efter anden lovgivning. 3) Udgifter til aktiviteter, som allerede afholdes af offentlige myndigheder. 4) Forsikrings-, finansierings- og pengeinstitutomkostninger. 5) Køb af fast ejendom, køb af grunde og bygninger samt omkostninger forbundet herved. 6) Vedligeholdelse af bygninger, ombygninger og tilbygninger. 7) Løn, jf. dog stk. 2. 8) Moms, jf. dog stk. 3. Stk. 2. Der kan dog ydes tilskud til lønudgifter til dyrepassere, dyrereddere, veterinærsygeplejersker og andre medarbejdere for deres virke for katte, hvis der ikke er overansøgning på puljen. Stk. 3. Der kan dog ydes tilskud til moms, hvis ansøger ikke kan få refunderet momsen i henhold til den nationale momslovgivning.",
      "valid_from": "2024-12-30",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ved manglende opfyldelse af betingelserne, jf. §§ 2-6, kræves tilskuddet tilbagebetalt helt eller delvist. Stk. 2. Ved tilbagebetaling af støtte, der er ydet efter denne bekendtgørelse, som ikke betales rettidigt, tillægges en årlig rente, der svarer til den fastsatte referencesats i renteloven med tillæg fra forfaldsdagen at regne. Rentekrav, der udgør mindre end 50 kr., inddrives dog ikke.",
      "valid_from": "2024-12-30",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bekendtgørelsen træder i kraft den 1. januar 2025.",
      "valid_from": "2024-12-30",
      "valid_to": null
    }
  ],
  "definitions": []
}
