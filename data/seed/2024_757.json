{
  "id": "2024:757",
  "type": "statute",
  "title": "Bekendtgørelse om Sund & Bælt Holding A/S’ opstilling af udstyr i vejareal som led i kontrol med opkrævning af vejafgifter efter lov om vejafgift",
  "short_name": "BEK H#LOKDOK04",
  "status": "in_force",
  "issued_date": "2024-06-19",
  "url": "https://www.retsinformation.dk/eli/lta/2024/757/xml",
  "description": "Retsinformation source. DocumentId=DG000901; AccessionNumber=B20240075705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på Sund & Bælt Holding A/S’ opstilling af fast og mobilt vejsideudstyr inden for det offentlige vejareal som led i kontrol med opkrævning af vejafgifter efter lov om vejafgift."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Vejsideudstyr: Fast og mobilt udstyr til brug for opstilling inden for vejareal som led i kontrol med opkrævning af vejafgifter efter lov om vejafgift. 2) Fast vejsideudstyr: Permanent opstillet udstyr inden for vejareal som led i kontrol med opkrævning af vejafgifter efter lov om vejafgift. 3) Mobilt vejsideudstyr: Flytbart udstyr opstillet i højst 24 timer på en lokalitet inden for et vejareal som led i kontrol med opkrævning af vejafgifter efter lov om vejafgift. 4) Vejmyndighed: Den myndighed, som administrerer en offentlig vej, jf. lov om offentlige veje m.v. 5) Oversigtsareal: I vejkryds et trekantet område. På strækninger et areal uden for kørebaneareal, som har betydning for stop-, møde- og overhalingssigt. Oversigtsarealets størrelse afhænger af hastigheden og krydsets eller vejens nærmere udformning. 6) Sikkerhedszone: Areal uden for kørebanen fri for påkørselsfarlige genstande. Bredden af sikkerhedszonen på en vej er hastighedsafhængig."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Det vejsideudstyr, som Sund & Bælt Holding A/S opstiller, skal drives og vedligeholdes af eller på vegne af Sund & Bælt Holding A/S."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fast og mobilt vejsideudstyr skal opstilles forsvarligt, og opstillingen af vejsideudstyret må ikke: 1) Dække for autoriseret afmærkning, herunder færdselstavler, vejvisningstavler eller lignende udstyr. 2) Forhindre hensigtsmæssige oversigtsforhold. 3) Gøre indgreb i trafikafviklingen og fremkommeligheden. 4) Udgøre en fare for trafiksikkerheden. Stk. 2. På motorveje og motortrafikveje må det faste vejsideudstyr kun opstilles på strækninger med nødspor. Stk. 3. Mobilt vejsideudstyr må kun opstilles på motorvejs- og motortrafikvejsstrækninger, hvor det er muligt at tilgå rabatten fra en anden vej. Stk. 4. Såfremt der til brug for opstillingen af fast og mobilt vejsideudstyr skal gøres indgreb i vejen eller vejens udstyr, skal vejmyndighedens tilladelse foreligge, inden opstilling kan påbegyndes."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Sund & Bælt Holding A/S skal sikre, at alle personer, som skal udføre opstilling, drift og vedligeholdelse af vejsideudstyr, har gennemgået relevante dele af kurset Vejen som arbejdsplads eller kurser med tilsvarende indhold inden arbejdets påbegyndelse."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Det faste vejsideudstyr skal opstilles enten 1) udenfor sikkerhedszonen, 2) være udformet i eftergiveligt materiale, eller 3) være afskærmet med autoværn. Stk. 2. Fast vejsideudstyr skal være opstillet, så det kan driftes og vedligeholdes uden at gøre indgreb i trafikafviklingen og fremkommeligheden."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Gæsteprincippet i § 77 i lov om offentlige veje m.v. finder anvendelse på det faste vejsideudstyr. Stk. 2. Hvis vejmyndigheden under henvisning til gæsteprincippet anmoder Sund & Bælt Holding A/S om at flytte eller fjerne vejsideudstyr, skal dette meddeles til Sund & Bælt Holding A/S med et varsel på mindst 16 måneder."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Sund & Bælt Holding A/S skal inden opstilling af fast vejsideudstyr høre den relevante vejmyndighed. Ved høring af den relevante vejmyndighed skal Sund & Bælt Holding A/S fremsende følgende digitalt: 1) Relevante plantegninger over placering af fast vejsideudstyr og tilhørende tavler. 2) Uafhængig trafiksikkerhedsrevision, jf. bekendtgørelse om forvaltning af vejinfrastrukturens sikkerhed. 3) Forslag til grænsedragningsaftale for hver lokalitet, hvor der skal opstilles fast vejsideudstyr. Stk. 2. Vejmyndigheden kan i forbindelse med høringen anmode om flere oplysninger, herunder følgende: 1) Dokumentation for det faste vejsideudstyrs tekniske udførelse og holdbarhed. 2) Dokumentation for undersøgelse af jordbundsforhold m.m. ved den påtænkte lokalitet for opstilling af det faste vejsideudstyr. 3) Oplysninger om det faste vejsideudstyrs materialer, herunder dokumentation for udstyrets egnethed i form af beregninger, målinger og prøver. 4) Dokumentation og beregninger for den nødvendige last-, vind- og bæreevne ved opsætning af portaler og lignende foranstaltninger over kørebanearealer. 5) Dokumentation for, at Sund & Bælt Holding A/S har undersøgt koordination af en påtænkt opstilling af fast vejsideudstyr med andre ejere af infrastruktur inden for samme vejareal."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Vejmyndigheden skal i forbindelse med høringen oplyse Sund & Bælt Holding A/S om følgende: 1) Vejmyndighedens egen planlægning for arealet. 2) Ansøgninger under behandling samt meddelte, men ikke afsluttede, gravetilladelser, rådighedstilladelser og andre relevante tilladelser vedrørende den lokalitet, hvor Sund & Bælt Holding A/S ønsker at etablere fast vejsideudstyr på. 3) Bemærkninger til den påtænkte opstilling af vejsideudstyr."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Sund & Bælt Holding A/S skal senest 6 uger efter afslutning af arbejderne med opstilling af fast vejsideudstyr fremsende digitalt som-udført-dokumentation for det udførte arbejde til vejmyndigheden."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Sund & Bælt Holding A/S skal minimum hvert andet år fremsende digitalt en oversigt over egnede steder inden for vejarealet til at opstille mobilt vejsideudstyr til vejmyndigheden for relevante vejarealer, jf. stk. 2. Stk. 2. De i oversigten angivne lokaliteter kan benyttes i to år, hvis ikke vejmyndigheden inden for to måneder efter modtagelse af oversigten fra Sund & Bælt Holding A/S fremsender bemærkninger til Sund & Bælt Holding A/S ."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Opstilling af mobilt vejsideudstyr og Sund & Bælt Holding A/S’ køretøjer til brug for kontrol skal ske enten 1) uden for sikkerhedszonen, 2) være udformet i eftergiveligt materiale, eller 3) være afskærmet bag autoværn. Stk. 2. Mobilt vejsideudstyr og Sund & Bælt Holding A/S’ køretøjer til brug for kontrol skal opstilles uden for oversigtsarealer. Stk. 3. Opstilling af mobilt vejsideudstyr og Sund & Bælt Holding A/S’ køretøjer til brug for kontrol skal ske under hensyntagen til, at udstyret og køretøjerne ikke står i vejen for almindelige vedligeholdelsesarbejder inden for vejareal, herunder vintervedligeholdelse og renholdelse. Stk. 4. Sund og Bælt Holding A/S’ køretøjer til brug for kontrol skal være afmærket og påsat med afmærkningsmateriel i overensstemmelse med kravene til køretøjer, der udfører vejtilsyn på de pågældende veje, jf. Færdselsstyrelsens bekendtgørelse om detailforskrifter for køretøjers indretning og udstyr."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Sund & Bælt Holding A/S skal flytte eller fjerne mobilt vejsideudstyr og køretøjer til brug for kontrol på en lokalitet, hvis vejmyndigheden eller politiet vurderer, at det udgør en fare for færdselssikkerheden på lokaliteten. Stk. 2. Sund & Bælt Holding A/S skal efter vejmyndighedens eller politiets anmodning flytte eller fjerne mobilt vejsideudstyr og køretøjer til brug for kontrol på en lokalitet, når dette er nødvendigt af hensyn til oprydning efter uheld på vejen, beredskab og lignende. Stk. 3. Sund & Bælt Holding A/S skal flytte eller fjerne mobilt vejsideudstyr og køretøjer til brug for kontrol på en lokalitet, hvis vejmyndigheden har meddelt tilladelse til gravning m.m. eller rådighedstilladelse. Stk. 4. Sund & Bælt Holding A/S skal flytte eller fjerne mobilt vejsideudstyr og køretøjer til brug for kontrol på en lokalitet, hvis der skal udføres vejarbejde på lokaliteten."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen træder i kraft den 1. juli 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på Sund & Bælt Holding A/S’ opstilling af fast og mobilt vejsideudstyr inden for det offentlige vejareal som led i kontrol med opkrævning af vejafgifter efter lov om vejafgift.",
      "valid_from": "2024-06-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Vejsideudstyr: Fast og mobilt udstyr til brug for opstilling inden for vejareal som led i kontrol med opkrævning af vejafgifter efter lov om vejafgift. 2) Fast vejsideudstyr: Permanent opstillet udstyr inden for vejareal som led i kontrol med opkrævning af vejafgifter efter lov om vejafgift. 3) Mobilt vejsideudstyr: Flytbart udstyr opstillet i højst 24 timer på en lokalitet inden for et vejareal som led i kontrol med opkrævning af vejafgifter efter lov om vejafgift. 4) Vejmyndighed: Den myndighed, som administrerer en offentlig vej, jf. lov om offentlige veje m.v. 5) Oversigtsareal: I vejkryds et trekantet område. På strækninger et areal uden for kørebaneareal, som har betydning for stop-, møde- og overhalingssigt. Oversigtsarealets størrelse afhænger af hastigheden og krydsets eller vejens nærmere udformning. 6) Sikkerhedszone: Areal uden for kørebanen fri for påkørselsfarlige genstande. Bredden af sikkerhedszonen på en vej er hastighedsafhængig.",
      "valid_from": "2024-06-19",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Det vejsideudstyr, som Sund & Bælt Holding A/S opstiller, skal drives og vedligeholdes af eller på vegne af Sund & Bælt Holding A/S.",
      "valid_from": "2024-06-19",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fast og mobilt vejsideudstyr skal opstilles forsvarligt, og opstillingen af vejsideudstyret må ikke: 1) Dække for autoriseret afmærkning, herunder færdselstavler, vejvisningstavler eller lignende udstyr. 2) Forhindre hensigtsmæssige oversigtsforhold. 3) Gøre indgreb i trafikafviklingen og fremkommeligheden. 4) Udgøre en fare for trafiksikkerheden. Stk. 2. På motorveje og motortrafikveje må det faste vejsideudstyr kun opstilles på strækninger med nødspor. Stk. 3. Mobilt vejsideudstyr må kun opstilles på motorvejs- og motortrafikvejsstrækninger, hvor det er muligt at tilgå rabatten fra en anden vej. Stk. 4. Såfremt der til brug for opstillingen af fast og mobilt vejsideudstyr skal gøres indgreb i vejen eller vejens udstyr, skal vejmyndighedens tilladelse foreligge, inden opstilling kan påbegyndes.",
      "valid_from": "2024-06-19",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Sund & Bælt Holding A/S skal sikre, at alle personer, som skal udføre opstilling, drift og vedligeholdelse af vejsideudstyr, har gennemgået relevante dele af kurset Vejen som arbejdsplads eller kurser med tilsvarende indhold inden arbejdets påbegyndelse.",
      "valid_from": "2024-06-19",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Det faste vejsideudstyr skal opstilles enten 1) udenfor sikkerhedszonen, 2) være udformet i eftergiveligt materiale, eller 3) være afskærmet med autoværn. Stk. 2. Fast vejsideudstyr skal være opstillet, så det kan driftes og vedligeholdes uden at gøre indgreb i trafikafviklingen og fremkommeligheden.",
      "valid_from": "2024-06-19",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Gæsteprincippet i § 77 i lov om offentlige veje m.v. finder anvendelse på det faste vejsideudstyr. Stk. 2. Hvis vejmyndigheden under henvisning til gæsteprincippet anmoder Sund & Bælt Holding A/S om at flytte eller fjerne vejsideudstyr, skal dette meddeles til Sund & Bælt Holding A/S med et varsel på mindst 16 måneder.",
      "valid_from": "2024-06-19",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Sund & Bælt Holding A/S skal inden opstilling af fast vejsideudstyr høre den relevante vejmyndighed. Ved høring af den relevante vejmyndighed skal Sund & Bælt Holding A/S fremsende følgende digitalt: 1) Relevante plantegninger over placering af fast vejsideudstyr og tilhørende tavler. 2) Uafhængig trafiksikkerhedsrevision, jf. bekendtgørelse om forvaltning af vejinfrastrukturens sikkerhed. 3) Forslag til grænsedragningsaftale for hver lokalitet, hvor der skal opstilles fast vejsideudstyr. Stk. 2. Vejmyndigheden kan i forbindelse med høringen anmode om flere oplysninger, herunder følgende: 1) Dokumentation for det faste vejsideudstyrs tekniske udførelse og holdbarhed. 2) Dokumentation for undersøgelse af jordbundsforhold m.m. ved den påtænkte lokalitet for opstilling af det faste vejsideudstyr. 3) Oplysninger om det faste vejsideudstyrs materialer, herunder dokumentation for udstyrets egnethed i form af beregninger, målinger og prøver. 4) Dokumentation og beregninger for den nødvendige last-, vind- og bæreevne ved opsætning af portaler og lignende foranstaltninger over kørebanearealer. 5) Dokumentation for, at Sund & Bælt Holding A/S har undersøgt koordination af en påtænkt opstilling af fast vejsideudstyr med andre ejere af infrastruktur inden for samme vejareal.",
      "valid_from": "2024-06-19",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Vejmyndigheden skal i forbindelse med høringen oplyse Sund & Bælt Holding A/S om følgende: 1) Vejmyndighedens egen planlægning for arealet. 2) Ansøgninger under behandling samt meddelte, men ikke afsluttede, gravetilladelser, rådighedstilladelser og andre relevante tilladelser vedrørende den lokalitet, hvor Sund & Bælt Holding A/S ønsker at etablere fast vejsideudstyr på. 3) Bemærkninger til den påtænkte opstilling af vejsideudstyr.",
      "valid_from": "2024-06-19",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Sund & Bælt Holding A/S skal senest 6 uger efter afslutning af arbejderne med opstilling af fast vejsideudstyr fremsende digitalt som-udført-dokumentation for det udførte arbejde til vejmyndigheden.",
      "valid_from": "2024-06-19",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Sund & Bælt Holding A/S skal minimum hvert andet år fremsende digitalt en oversigt over egnede steder inden for vejarealet til at opstille mobilt vejsideudstyr til vejmyndigheden for relevante vejarealer, jf. stk. 2. Stk. 2. De i oversigten angivne lokaliteter kan benyttes i to år, hvis ikke vejmyndigheden inden for to måneder efter modtagelse af oversigten fra Sund & Bælt Holding A/S fremsender bemærkninger til Sund & Bælt Holding A/S .",
      "valid_from": "2024-06-19",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Opstilling af mobilt vejsideudstyr og Sund & Bælt Holding A/S’ køretøjer til brug for kontrol skal ske enten 1) uden for sikkerhedszonen, 2) være udformet i eftergiveligt materiale, eller 3) være afskærmet bag autoværn. Stk. 2. Mobilt vejsideudstyr og Sund & Bælt Holding A/S’ køretøjer til brug for kontrol skal opstilles uden for oversigtsarealer. Stk. 3. Opstilling af mobilt vejsideudstyr og Sund & Bælt Holding A/S’ køretøjer til brug for kontrol skal ske under hensyntagen til, at udstyret og køretøjerne ikke står i vejen for almindelige vedligeholdelsesarbejder inden for vejareal, herunder vintervedligeholdelse og renholdelse. Stk. 4. Sund og Bælt Holding A/S’ køretøjer til brug for kontrol skal være afmærket og påsat med afmærkningsmateriel i overensstemmelse med kravene til køretøjer, der udfører vejtilsyn på de pågældende veje, jf. Færdselsstyrelsens bekendtgørelse om detailforskrifter for køretøjers indretning og udstyr.",
      "valid_from": "2024-06-19",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Sund & Bælt Holding A/S skal flytte eller fjerne mobilt vejsideudstyr og køretøjer til brug for kontrol på en lokalitet, hvis vejmyndigheden eller politiet vurderer, at det udgør en fare for færdselssikkerheden på lokaliteten. Stk. 2. Sund & Bælt Holding A/S skal efter vejmyndighedens eller politiets anmodning flytte eller fjerne mobilt vejsideudstyr og køretøjer til brug for kontrol på en lokalitet, når dette er nødvendigt af hensyn til oprydning efter uheld på vejen, beredskab og lignende. Stk. 3. Sund & Bælt Holding A/S skal flytte eller fjerne mobilt vejsideudstyr og køretøjer til brug for kontrol på en lokalitet, hvis vejmyndigheden har meddelt tilladelse til gravning m.m. eller rådighedstilladelse. Stk. 4. Sund & Bælt Holding A/S skal flytte eller fjerne mobilt vejsideudstyr og køretøjer til brug for kontrol på en lokalitet, hvis der skal udføres vejarbejde på lokaliteten.",
      "valid_from": "2024-06-19",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen træder i kraft den 1. juli 2024.",
      "valid_from": "2024-06-19",
      "valid_to": null
    }
  ],
  "definitions": []
}
