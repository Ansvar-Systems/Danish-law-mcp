{
  "id": "2013:400",
  "type": "statute",
  "title": "Bekendtgørelse om uddannelsen til skibskok",
  "short_name": "BEK H#LOKDOK04",
  "status": "in_force",
  "issued_date": "2013-04-16",
  "url": "https://www.retsinformation.dk/eli/lta/2013/400/xml",
  "description": "Retsinformation source. DocumentId=BR000223; AccessionNumber=B20130040005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med skibskokkeuddannelsen er at kvalificere faglærte kokke til efter endt uddannelse selvstændigt at kunne indgå i besætningen som skibskok i handelsskibe."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Uddannelsen til skibskok skal udvikle kursusdeltageren med fokus på viden om sikkerhed."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en skibskok skal opnå i uddannelsen. Stk. 2. Læringsmål for viden er, at skibskokken har 1) viden om skibsbesætninger, deres sammensætning og arbejdsområder, 2) viden om skibskokkens pligter og rettigheder i henhold til sømandsloven, 3) viden om dokumenter, som er vigtige/nødvendige for udmønstring og tjeneste om bord, 4) viden om sikkerhedsorganisationen om bord, 5) kendskab til sundhedsforhold til søs, 6) kendskab til udsætning af redningsmidler, 7) kendskab til brand og slukningsteori og 8) kendskab til forebyggelse af brand om bord. Stk. 3. Læringsmål for færdigheder er, at skibskokken kan 1) slukke forskellige typer mindre brande ved anvendelse af almindeligt forekommende transportable slukkere og brandtæppe, herunder slukning af brand i frituregryde og kip-steger, 2) kan anvende normalt ombordværende søredningsudstyr og 3) er i stand til at udføre arbejdet om bord på en sikkerheds- og sundhedsmæssig forsvarlig måde. Stk. 4. Læringsmål for kompetencer er, at skibskokken kan 1) deltage i sikkerhedsarbejdet om bord på et handelsskib, 2) medvirke ved anvendelsen af forskellige metoder og værktøjer til systematisk arbejdsmiljøarbejde, 3) identificere risikozoner under arbejdsprocesserne og 4) udøve en bevidst ansvarlig adfærd og omgang med brandfarlige stoffer og materialer og gennemføre brandforebyggende foranstaltninger. Stk. 5. Skibskokken skal efter endt uddannelse opfylde kravene i STCW-konventionen i overensstemmelse med Søfartsstyrelsens kvalifikationskrav herom, vedrørende 1) grundlæggende søsikkerhed, jf. STCW-kodens sektion A-VI/1, paragraf 2.1.1.1, 2) førstehjælp, jf. STCW-kodens A-VI/1, paragraf 2.1.1.3 og 3) arbejdssikkerhed/arbejdsmiljø til søs, jf. STCW-kodens sektion A-VI/1, paragraf 2.1.1.4."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Uddannelsen tilrettelægges, så der etableres sammenhæng mellem uddannelsens teori og kursusdeltagerens praktiske erfaring. Stk. 3. Ny national og international viden og nye metoder, der er relevant for kursusdeltageren integreres i undervisningen. Stk. 4. Varierende undervisningsformer skal understøtte kursusdeltagerens udvikling af selvstændighed og samarbejdsevne samt evne til at tænke nyt. Stk. 5. Uddannelsesinstitutionen tilrettelægger uddannelsen, således at den opfylder de i stk. 1-2 nævnte krav, det i bilag 1 angivne indhold samt kravene i STCW-konventionen. Stk. 6. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Uddannelsen til skibskok er normeret til 5 uger, svarende 7,5 point i European Credit Transfer System (ECTS-point). Stk. 2. Uddannelsen er opdelt i emner og består af 1) obligatoriske emner svarende til 1,5 ECTS-point og 2) praktik svarende til 6 ECTS-point."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Praktikken skal finde sted i et søgående handels- eller fiskeskib eller et skib tilhørende Søværnet. Stk. 2. Praktikken skal foregå under vejledning af en skibskok med et af Søfartsstyrelsen anerkendt sønæringsbevis og skal gennemføres i henhold til en af Styrelsen for Videregående Uddannelser og Uddannelsesstøtte godkendt uddannelsesbog. Stk. 3. Det påhviler uddannelsesinstitutionen at bistå kursusdeltageren med at finde egnet praktikplads med henblik på at sikre, at den krævede praktik kan gennemføres inden for den normerede tid. Stk. 4. Praktik skal gennemføres i henhold til aftale mellem uddannelsesinstitutionen og praktikstedet. Uddannelsesinstitutionen skal indgå skriftlig aftale med praktikstedet om praktikforløb for kursusdeltageren samt udføre vejledning af kursusdeltageren såvel før som under praktikforløbet. Stk. 5. Praktikstedet, dvs. rederiet, skal være godkendt af uddannelsesinstitutionen eller af Styrelsen for Videregående Uddannelser og Uddannelsesstøtte. Stk. 6. Der skal indgås skriftlig aftale mellem kursusdeltageren og praktikstedet. Praktikstedet skal udpege en ansat, der er kvalificeret som vejleder for kursusdeltageren. Stk. 7. Det påhviler uddannelsesinstitutionen at være praktikstedet behjælpelig med udformning af aftaler og administration i forbindelse med gennemførelse af praktik."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Inden praktikken påbegyndes, skal kursusdeltageren have gennemført uddannelse i søsikkerhed og arbejdssikkerhed til søs, jf. § 3, stk. 5, nr. 1 og 3."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Uddannelsesinstitutionen optager kursusdeltagere på uddannelsen til skibskok og sikrer, at de opfylder adgangskravene. Stk. 2. Adgang til uddannelsen til skibskok forudsætter, at ansøgeren er i besiddelse af 1) et gyldigt sundhedsbevis for søfarende og fiskere og 2) svendebrev/uddannelsesbevis som kok."
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bedømmelser behandles efter gældende bekendtgørelse om eksamens- og prøveafholdelse samt bedømmelse af deltagerne ved de maritime uddannelser (eksamensbekendtgørelsen). Stk. 2. Efter gennemført uddannelse med tilfredsstillende resultat udsteder uddannelsesinstitutionen et eksamensbevis herfor."
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og/eller professionsmæssig kompetence. Stk. 2. Nye undervisere skal inden for de første 3 ansættelses år gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution."
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Uddannelsesinstitutionernes afgørelser i henhold til bekendtgørelsen kan indbringes for Styrelsen for Videregående Uddannelser og Uddannelsesstøtte af den, som klagen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser kan ikke indbringes for højere administrativ myndighed."
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold."
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Bekendtgørelsen træder i kraft den 1. maj 2013."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med skibskokkeuddannelsen er at kvalificere faglærte kokke til efter endt uddannelse selvstændigt at kunne indgå i besætningen som skibskok i handelsskibe.",
      "valid_from": "2013-04-16",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Uddannelsen til skibskok skal udvikle kursusdeltageren med fokus på viden om sikkerhed.",
      "valid_from": "2013-04-16",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Mål for læringsudbyttet omfatter den viden, de færdigheder og kompetencer, som en skibskok skal opnå i uddannelsen. Stk. 2. Læringsmål for viden er, at skibskokken har 1) viden om skibsbesætninger, deres sammensætning og arbejdsområder, 2) viden om skibskokkens pligter og rettigheder i henhold til sømandsloven, 3) viden om dokumenter, som er vigtige/nødvendige for udmønstring og tjeneste om bord, 4) viden om sikkerhedsorganisationen om bord, 5) kendskab til sundhedsforhold til søs, 6) kendskab til udsætning af redningsmidler, 7) kendskab til brand og slukningsteori og 8) kendskab til forebyggelse af brand om bord. Stk. 3. Læringsmål for færdigheder er, at skibskokken kan 1) slukke forskellige typer mindre brande ved anvendelse af almindeligt forekommende transportable slukkere og brandtæppe, herunder slukning af brand i frituregryde og kip-steger, 2) kan anvende normalt ombordværende søredningsudstyr og 3) er i stand til at udføre arbejdet om bord på en sikkerheds- og sundhedsmæssig forsvarlig måde. Stk. 4. Læringsmål for kompetencer er, at skibskokken kan 1) deltage i sikkerhedsarbejdet om bord på et handelsskib, 2) medvirke ved anvendelsen af forskellige metoder og værktøjer til systematisk arbejdsmiljøarbejde, 3) identificere risikozoner under arbejdsprocesserne og 4) udøve en bevidst ansvarlig adfærd og omgang med brandfarlige stoffer og materialer og gennemføre brandforebyggende foranstaltninger. Stk. 5. Skibskokken skal efter endt uddannelse opfylde kravene i STCW-konventionen i overensstemmelse med Søfartsstyrelsens kvalifikationskrav herom, vedrørende 1) grundlæggende søsikkerhed, jf. STCW-kodens sektion A-VI/1, paragraf 2.1.1.1, 2) førstehjælp, jf. STCW-kodens A-VI/1, paragraf 2.1.1.3 og 3) arbejdssikkerhed/arbejdsmiljø til søs, jf. STCW-kodens sektion A-VI/1, paragraf 2.1.1.4.",
      "valid_from": "2013-04-16",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Uddannelsen tilrettelægges med stigende sværhedsgrad og kompleksitet gennem forløbet. Stk. 2. Uddannelsen tilrettelægges, så der etableres sammenhæng mellem uddannelsens teori og kursusdeltagerens praktiske erfaring. Stk. 3. Ny national og international viden og nye metoder, der er relevant for kursusdeltageren integreres i undervisningen. Stk. 4. Varierende undervisningsformer skal understøtte kursusdeltagerens udvikling af selvstændighed og samarbejdsevne samt evne til at tænke nyt. Stk. 5. Uddannelsesinstitutionen tilrettelægger uddannelsen, således at den opfylder de i stk. 1-2 nævnte krav, det i bilag 1 angivne indhold samt kravene i STCW-konventionen. Stk. 6. Uddannelsesinstitutionen er ansvarlig for gennemførelsen af uddannelsen i sin helhed, herunder for eventuel udlagt undervisning.",
      "valid_from": "2013-04-16",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Uddannelsen til skibskok er normeret til 5 uger, svarende 7,5 point i European Credit Transfer System (ECTS-point). Stk. 2. Uddannelsen er opdelt i emner og består af 1) obligatoriske emner svarende til 1,5 ECTS-point og 2) praktik svarende til 6 ECTS-point.",
      "valid_from": "2013-04-16",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Praktikken skal finde sted i et søgående handels- eller fiskeskib eller et skib tilhørende Søværnet. Stk. 2. Praktikken skal foregå under vejledning af en skibskok med et af Søfartsstyrelsen anerkendt sønæringsbevis og skal gennemføres i henhold til en af Styrelsen for Videregående Uddannelser og Uddannelsesstøtte godkendt uddannelsesbog. Stk. 3. Det påhviler uddannelsesinstitutionen at bistå kursusdeltageren med at finde egnet praktikplads med henblik på at sikre, at den krævede praktik kan gennemføres inden for den normerede tid. Stk. 4. Praktik skal gennemføres i henhold til aftale mellem uddannelsesinstitutionen og praktikstedet. Uddannelsesinstitutionen skal indgå skriftlig aftale med praktikstedet om praktikforløb for kursusdeltageren samt udføre vejledning af kursusdeltageren såvel før som under praktikforløbet. Stk. 5. Praktikstedet, dvs. rederiet, skal være godkendt af uddannelsesinstitutionen eller af Styrelsen for Videregående Uddannelser og Uddannelsesstøtte. Stk. 6. Der skal indgås skriftlig aftale mellem kursusdeltageren og praktikstedet. Praktikstedet skal udpege en ansat, der er kvalificeret som vejleder for kursusdeltageren. Stk. 7. Det påhviler uddannelsesinstitutionen at være praktikstedet behjælpelig med udformning af aftaler og administration i forbindelse med gennemførelse af praktik.",
      "valid_from": "2013-04-16",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Inden praktikken påbegyndes, skal kursusdeltageren have gennemført uddannelse i søsikkerhed og arbejdssikkerhed til søs, jf. § 3, stk. 5, nr. 1 og 3.",
      "valid_from": "2013-04-16",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Uddannelsesinstitutionen optager kursusdeltagere på uddannelsen til skibskok og sikrer, at de opfylder adgangskravene. Stk. 2. Adgang til uddannelsen til skibskok forudsætter, at ansøgeren er i besiddelse af 1) et gyldigt sundhedsbevis for søfarende og fiskere og 2) svendebrev/uddannelsesbevis som kok.",
      "valid_from": "2013-04-16",
      "valid_to": null
    },
    {
      "provision_ref": "7:9",
      "chapter": "7",
      "section": "9",
      "content": "§ 9. Bedømmelser behandles efter gældende bekendtgørelse om eksamens- og prøveafholdelse samt bedømmelse af deltagerne ved de maritime uddannelser (eksamensbekendtgørelsen). Stk. 2. Efter gennemført uddannelse med tilfredsstillende resultat udsteder uddannelsesinstitutionen et eksamensbevis herfor.",
      "valid_from": "2013-04-16",
      "valid_to": null
    },
    {
      "provision_ref": "8:10",
      "chapter": "8",
      "section": "10",
      "content": "§ 10. Underviserne skal samlet set have et kvalifikationsniveau, der ligger højere end afgangsniveauet for uddannelsen. Ved kvalifikationsniveau forstås ud over pædagogisk kompetence dokumenteret teoretisk, faglig og/eller professionsmæssig kompetence. Stk. 2. Nye undervisere skal inden for de første 3 ansættelses år gennemføre relevant pædagogisk voksenunderviseruddannelse svarende til 30 ECTS-point, der kan opnås ved en kombination af teoretisk undervisning og opfølgning på egen uddannelsesinstitution.",
      "valid_from": "2013-04-16",
      "valid_to": null
    },
    {
      "provision_ref": "9:11",
      "chapter": "9",
      "section": "11",
      "content": "§ 11. Uddannelsesinstitutionernes afgørelser i henhold til bekendtgørelsen kan indbringes for Styrelsen for Videregående Uddannelser og Uddannelsesstøtte af den, som klagen angår, jf. gældende bekendtgørelse om klager inden for lov om maritime uddannelser. Klagen indgives til uddannelsesinstitutionen, som videresender klagen til Styrelsen for Videregående Uddannelser og Uddannelsesstøtte ledsaget af en udtalelse. Uddannelsesinstitutionen skal give klageren lejlighed til inden for en frist på mindst 1 uge at kommentere udtalelsen. Den eventuelle kommentar fra klageren skal medsendes til Styrelsen for Videregående Uddannelser og Uddannelsesstøtte. Stk. 2. Fristen for at indgive klage efter stk. 1 er 2 uger fra den dag, afgørelsen er meddelt klageren. Stk. 3. De af Styrelsen for Videregående Uddannelser og Uddannelsesstøtte trufne afgørelser kan ikke indbringes for højere administrativ myndighed.",
      "valid_from": "2013-04-16",
      "valid_to": null
    },
    {
      "provision_ref": "9:12",
      "chapter": "9",
      "section": "12",
      "content": "§ 12. Styrelsen for Videregående Uddannelser og Uddannelsesstøtte kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsform. Stk. 2. Styrelsen for Videregående Uddannelser og Uddannelsesstøtte kan dispensere fra bekendtgørelsen, når det findes begrundet i særlige forhold.",
      "valid_from": "2013-04-16",
      "valid_to": null
    },
    {
      "provision_ref": "10:13",
      "chapter": "10",
      "section": "13",
      "content": "§ 13. Bekendtgørelsen træder i kraft den 1. maj 2013.",
      "valid_from": "2013-04-16",
      "valid_to": null
    }
  ],
  "definitions": [
    {
      "term": "kvalifikationsniveau",
      "definition": "ud over pædagogisk kompetence dokumenteret teoretisk, faglig og/eller professionsmæssig kompetence",
      "source_provision": "8:10"
    }
  ]
}
