{
  "id": "2024:1328",
  "type": "statute",
  "title": "Bekendtgørelse om plantesundhed",
  "short_name": "BEK H#LOKDOK04",
  "status": "in_force",
  "issued_date": "2024-12-02",
  "url": "https://www.retsinformation.dk/eli/lta/2024/1328/xml",
  "description": "Retsinformation source. DocumentId=DC001769; AccessionNumber=B20240132805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for produktion og salg af planter omfattet af Plantesundhedsforordningen og supplerende bestemmelser hertil og for at beskytte imod spredning af visse planteskadegørere."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF. 2) Planter til plantning: Planter, der er plantet og skal forblive plantet eller genplantes, og planter, der ikke er plantet, men som skal plantes. 3) Plantning: Enhver anbringelse af planter eller plantedele i et voksemedium med det formål at sikre deres vækst eller formering. 4) Registreret virksomhed: En virksomhed registreret efter § 3, stk. 1. 5) Salg: Enhver form for afsætning, markedsføring, udbud til salg, levering, overførsel eller overdragelse mod vederlag eller vederlagsfrit. 6) Forordning 2022/1192: Kommissionens gennemførelsesforordning (EU) 2022/1192 af 11. juli 2022 om fastlæggelse af foranstaltninger til at udrydde og forhindre spredning af Globodera Pallida (Stone) Behrens og Globodera Rostochiensis (Wollenweber) Behrens. 7) Kartoffelcystenematoder: Et eksemplar, der hører til arterne af skadegørerne Globodera pallida (Stone) Behrens eller arterne Globodera rostochiensis (Wollenweber) Behrens. 8) Gartneriers risikodata: Landbrugs- og Fiskeristyrelsens tast-selv system for gartneriers og planteskolers indberetning af risikorelaterede data om produktionen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Registrering af virksomheder efter artikel 65, stk. 1, i plantesundhedsforordningen skal ske hos Landbrugs- og Fiskeristyrelsen. Stk. 2. Virksomheder, der producerer eller sælger træ omfattet af bilag 2, del B, skal være registrerede hos Landbrugs- og Fiskeristyrelsen. Stk. 3. Ansøgning om registrering indsendes til Landbrugs- og Fiskeristyrelsen og skal ske på et skema, der fås hos styrelsen eller på styrelsens hjemmeside."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Registrerede virksomheder skal godkendes af Landbrugs- og Fiskeristyrelsen til at udstede og forsyne planter og planteprodukter med plantepas efter artikel 89 i plantesundhedsforordningen. Stk. 2. Ansøgningen om godkendelse skal ledsages af dokumentation for, at den registrerede virksomhed overholder kravene til operatørkompetencer beskrevet i artikel 89 i plantesundhedsforordningen. Stk. 3. Tilbagekaldelse af godkendelsen til at udstede plantepas efter artikel 92, stk. 2, i plantesundhedsforordningen foretages af Landbrugs- og Fiskeristyrelsen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Godkendelse af planter og planteprodukter produceret her i landet til salg, forestås af Landbrugs- og Fiskeristyrelsen, når styrelsen har konstateret, at 1) planter og planteprodukter opfylder kravene i artikel 85 i plantesundhedsforordningen til at blive forsynet med et plantepas, eller 2) planter og planteprodukter omfattet af hasteforanstaltninger udstedt af EU-Kommissionen opfylder de særlige krav, der er angivet i bilag 2."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Planter og planteprodukter, der ikke opfylder betingelserne for godkendelse til salg eller for at blive sat i karantæne, skal tilintetgøres af virksomheden eller leverandøren."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Registrerede virksomheder, der producerer de i bilag 1 i forordning 2022/1192 nævnte planter, skal forud for hver kultur anmelde hvilke arealer, der påtænkes anvendt til produktionen, med henblik på Landbrugs- og Fiskeristyrelsens udtagning af jordprøver til undersøgelse for kartoffelcystenematoder i overensstemmelse med forordningens artikel 4, stk. 1 og 2, eller verificering i overensstemmelse med artikel 4, stk. 3. Arealerne skal anmeldes til Landbrugs- og Fiskeristyrelsen, og anmeldelsen skal indeholde en skitse af det anmeldte areal."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Enhver, der har mistanke om eller får kendskab til forekomst af planteskadegøreren Fusarium circinatum Nirenberg & O’Donnell 1998, skal straks anmelde det til Landbrugs- og Fiskeristyrelsen og give styrelsen alle relevante oplysninger."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Enhver, der konstaterer eller har formodning om forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), skal straks anmelde det til Landbrugs- og Fiskeristyrelsen og give styrelsen alle relevante oplysninger."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Underretning i henhold til artikel 14 og 15 i plantesundhedsforordningen skal indgives til Landbrugs- og Fiskeristyrelsen."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Planteskadegørerne Epitrix cucumeris (Harris), Epitrix papa sp. n., Epitrix subcrinita (Lec.) og Epitrix tuberis (Gentner) må ikke indslæbes eller spredes i Danmark."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Registrerede virksomheder skal sikre, at planter, planteprodukter og andre objekter omfattet af hasteforanstaltninger udstedt af EU-Kommissionen opfylder de særlige krav angivet i bilag 2 og 3."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Producenter af planter til plantning, som er godkendt til at udstede plantepas, skal, hvis relevant, indberette følgende typer oplysninger om sine aktuelle aktiviteter i løbet af et produktionsår: 1) Produktionsforhold (væksthus/friland/in vitro laboratorier). 2) Plantegrupper, der produceres. 3) Hvilke plantearter, operatørerne producerer, som udgør en særlig plantesundhedsrisiko. 4) Produktion af andre plantearter end indberettet jf. nr. 3. 5) Operatørens salg sker i form af formeringsmateriale og/eller færdigvarer. 6) Planter importeret til EU i hvilende tilstand. 7) Plantemateriale købt hjem fra andre lande eller alene fra Danmark. 8) Operatørens produktion af planter opgjort måned for måned. Stk. 2. Oplysningerne nævnt i stk. 1, skal indberettes og løbende ajourføres i Gartneriers risikodata, der kan tilgås via Landbrugs- og Fiskeristyrelsens hjemmeside. Stk. 3. Virksomheder, der er registreret før den 1. januar 2025, skal lave første indberetning af de relevante oplysninger senest den 31. januar 2025. Virksomheder, der allerede har indberettet relevante oplysninger før den 1. januar 2025, behøver ikke indberette på ny, før der er eventuelle varige ændringer i relevante oplysninger, jf. stk. 4. Virksomheder, der først er blevet registreret den 1. januar 2025 eller senere, skal indberette oplysninger for første gang senest 30 dage efter registrering. Stk. 4. Ændringer i produktionsoplysninger listet i stk. 1, skal ajourføres i Gartneriers risikodata senest 30 dage efter at ændringerne er sket. Stk. 5. Ajourføringen, nævnt i stk. 4, skal afspejle de gældende årlige produktionsforhold og skal således omfatte ophør med aktiviteter og iværksættelse af nye aktiviteter, som medfører ændringer i virksomhedens produktionsmønster."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Producenter af planter til plantning skal, hvis relevant, indberette følgende typer oplysninger om sin aktuelle produktion med henblik på afsætning til EU beskyttede zoner og med henblik på eksport til lande og områder udenfor EU: 1) Operatørens salg af planter og planteprodukter til beskyttede zoner i EU. 2) Operatørens eksport af planter og planteprodukter til lande og områder udenfor EU med særlige krav til importen. Stk. 2. Oplysningerne skal indberettes og løbende ajourføres i Gartneriers risikodata, der kan tilgås via Landbrugs- og Fiskeristyrelsens hjemmeside."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Overtrædelse af §§ 8-9, §§ 11-12 og § 13, stk. 3-5, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. I sager om overtrædelser omfattet af § 24, stk. 1, nr. 3-5, i lov om planter og plantesundhed m.v., der ikke skønnes at medføre højere straf end bøde, kan Landbrugs- og Fiskeristyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Landbrugs- og Fiskeristyrelsen. Stk. 2. Vedtagelse sker ved returnering af bødeforelægget til Landbrugs- og Fiskeristyrelsen i underskrevet stand eller ved betaling af bøden. Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget. Stk. 4. Vedtagelse af bøden er ikke betinget af betaling."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Bekendtgørelsen træder i kraft den 1. januar 2025. Stk. 2. Bekendtgørelse nr. 1353 af 28. november 2023 om plantesundhed ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for produktion og salg af planter omfattet af Plantesundhedsforordningen og supplerende bestemmelser hertil og for at beskytte imod spredning af visse planteskadegørere.",
      "valid_from": "2024-12-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Plantesundhedsforordningen: Europa-Parlamentets og Rådets forordning (EU) 2016/2031 af 26. oktober 2016 om beskyttelsesforanstaltninger mod planteskadegørere og om ændring af Europa-Parlamentets og Rådets forordning (EU) nr. 228/2013, (EU) nr. 652/2014 og (EU) nr. 1143/2014 og om ophævelse af Rådets direktiv 69/464/EØF, 74/647/EØF, 93/85/EØF, 98/57/EF, 2000/29/EF, 2006/91/EF og 2007/33/EF. 2) Planter til plantning: Planter, der er plantet og skal forblive plantet eller genplantes, og planter, der ikke er plantet, men som skal plantes. 3) Plantning: Enhver anbringelse af planter eller plantedele i et voksemedium med det formål at sikre deres vækst eller formering. 4) Registreret virksomhed: En virksomhed registreret efter § 3, stk. 1. 5) Salg: Enhver form for afsætning, markedsføring, udbud til salg, levering, overførsel eller overdragelse mod vederlag eller vederlagsfrit. 6) Forordning 2022/1192: Kommissionens gennemførelsesforordning (EU) 2022/1192 af 11. juli 2022 om fastlæggelse af foranstaltninger til at udrydde og forhindre spredning af Globodera Pallida (Stone) Behrens og Globodera Rostochiensis (Wollenweber) Behrens. 7) Kartoffelcystenematoder: Et eksemplar, der hører til arterne af skadegørerne Globodera pallida (Stone) Behrens eller arterne Globodera rostochiensis (Wollenweber) Behrens. 8) Gartneriers risikodata: Landbrugs- og Fiskeristyrelsens tast-selv system for gartneriers og planteskolers indberetning af risikorelaterede data om produktionen.",
      "valid_from": "2024-12-02",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Registrering af virksomheder efter artikel 65, stk. 1, i plantesundhedsforordningen skal ske hos Landbrugs- og Fiskeristyrelsen. Stk. 2. Virksomheder, der producerer eller sælger træ omfattet af bilag 2, del B, skal være registrerede hos Landbrugs- og Fiskeristyrelsen. Stk. 3. Ansøgning om registrering indsendes til Landbrugs- og Fiskeristyrelsen og skal ske på et skema, der fås hos styrelsen eller på styrelsens hjemmeside.",
      "valid_from": "2024-12-02",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Registrerede virksomheder skal godkendes af Landbrugs- og Fiskeristyrelsen til at udstede og forsyne planter og planteprodukter med plantepas efter artikel 89 i plantesundhedsforordningen. Stk. 2. Ansøgningen om godkendelse skal ledsages af dokumentation for, at den registrerede virksomhed overholder kravene til operatørkompetencer beskrevet i artikel 89 i plantesundhedsforordningen. Stk. 3. Tilbagekaldelse af godkendelsen til at udstede plantepas efter artikel 92, stk. 2, i plantesundhedsforordningen foretages af Landbrugs- og Fiskeristyrelsen.",
      "valid_from": "2024-12-02",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Godkendelse af planter og planteprodukter produceret her i landet til salg, forestås af Landbrugs- og Fiskeristyrelsen, når styrelsen har konstateret, at 1) planter og planteprodukter opfylder kravene i artikel 85 i plantesundhedsforordningen til at blive forsynet med et plantepas, eller 2) planter og planteprodukter omfattet af hasteforanstaltninger udstedt af EU-Kommissionen opfylder de særlige krav, der er angivet i bilag 2.",
      "valid_from": "2024-12-02",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Planter og planteprodukter, der ikke opfylder betingelserne for godkendelse til salg eller for at blive sat i karantæne, skal tilintetgøres af virksomheden eller leverandøren.",
      "valid_from": "2024-12-02",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Registrerede virksomheder, der producerer de i bilag 1 i forordning 2022/1192 nævnte planter, skal forud for hver kultur anmelde hvilke arealer, der påtænkes anvendt til produktionen, med henblik på Landbrugs- og Fiskeristyrelsens udtagning af jordprøver til undersøgelse for kartoffelcystenematoder i overensstemmelse med forordningens artikel 4, stk. 1 og 2, eller verificering i overensstemmelse med artikel 4, stk. 3. Arealerne skal anmeldes til Landbrugs- og Fiskeristyrelsen, og anmeldelsen skal indeholde en skitse af det anmeldte areal.",
      "valid_from": "2024-12-02",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Enhver, der har mistanke om eller får kendskab til forekomst af planteskadegøreren Fusarium circinatum Nirenberg & O’Donnell 1998, skal straks anmelde det til Landbrugs- og Fiskeristyrelsen og give styrelsen alle relevante oplysninger.",
      "valid_from": "2024-12-02",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Enhver, der konstaterer eller har formodning om forekomst eller angreb af Epitrix cucumeris (Harris), Epitrix papa sp. n., Epitrix subcrinita (Lec.) eller Epitrix tuberis (Gentner), skal straks anmelde det til Landbrugs- og Fiskeristyrelsen og give styrelsen alle relevante oplysninger.",
      "valid_from": "2024-12-02",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Underretning i henhold til artikel 14 og 15 i plantesundhedsforordningen skal indgives til Landbrugs- og Fiskeristyrelsen.",
      "valid_from": "2024-12-02",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Planteskadegørerne Epitrix cucumeris (Harris), Epitrix papa sp. n., Epitrix subcrinita (Lec.) og Epitrix tuberis (Gentner) må ikke indslæbes eller spredes i Danmark.",
      "valid_from": "2024-12-02",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Registrerede virksomheder skal sikre, at planter, planteprodukter og andre objekter omfattet af hasteforanstaltninger udstedt af EU-Kommissionen opfylder de særlige krav angivet i bilag 2 og 3.",
      "valid_from": "2024-12-02",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Producenter af planter til plantning, som er godkendt til at udstede plantepas, skal, hvis relevant, indberette følgende typer oplysninger om sine aktuelle aktiviteter i løbet af et produktionsår: 1) Produktionsforhold (væksthus/friland/in vitro laboratorier). 2) Plantegrupper, der produceres. 3) Hvilke plantearter, operatørerne producerer, som udgør en særlig plantesundhedsrisiko. 4) Produktion af andre plantearter end indberettet jf. nr. 3. 5) Operatørens salg sker i form af formeringsmateriale og/eller færdigvarer. 6) Planter importeret til EU i hvilende tilstand. 7) Plantemateriale købt hjem fra andre lande eller alene fra Danmark. 8) Operatørens produktion af planter opgjort måned for måned. Stk. 2. Oplysningerne nævnt i stk. 1, skal indberettes og løbende ajourføres i Gartneriers risikodata, der kan tilgås via Landbrugs- og Fiskeristyrelsens hjemmeside. Stk. 3. Virksomheder, der er registreret før den 1. januar 2025, skal lave første indberetning af de relevante oplysninger senest den 31. januar 2025. Virksomheder, der allerede har indberettet relevante oplysninger før den 1. januar 2025, behøver ikke indberette på ny, før der er eventuelle varige ændringer i relevante oplysninger, jf. stk. 4. Virksomheder, der først er blevet registreret den 1. januar 2025 eller senere, skal indberette oplysninger for første gang senest 30 dage efter registrering. Stk. 4. Ændringer i produktionsoplysninger listet i stk. 1, skal ajourføres i Gartneriers risikodata senest 30 dage efter at ændringerne er sket. Stk. 5. Ajourføringen, nævnt i stk. 4, skal afspejle de gældende årlige produktionsforhold og skal således omfatte ophør med aktiviteter og iværksættelse af nye aktiviteter, som medfører ændringer i virksomhedens produktionsmønster.",
      "valid_from": "2024-12-02",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Producenter af planter til plantning skal, hvis relevant, indberette følgende typer oplysninger om sin aktuelle produktion med henblik på afsætning til EU beskyttede zoner og med henblik på eksport til lande og områder udenfor EU: 1) Operatørens salg af planter og planteprodukter til beskyttede zoner i EU. 2) Operatørens eksport af planter og planteprodukter til lande og områder udenfor EU med særlige krav til importen. Stk. 2. Oplysningerne skal indberettes og løbende ajourføres i Gartneriers risikodata, der kan tilgås via Landbrugs- og Fiskeristyrelsens hjemmeside.",
      "valid_from": "2024-12-02",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Overtrædelse af §§ 8-9, §§ 11-12 og § 13, stk. 3-5, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-12-02",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. I sager om overtrædelser omfattet af § 24, stk. 1, nr. 3-5, i lov om planter og plantesundhed m.v., der ikke skønnes at medføre højere straf end bøde, kan Landbrugs- og Fiskeristyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget.",
      "valid_from": "2024-12-02",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Landbrugs- og Fiskeristyrelsen. Stk. 2. Vedtagelse sker ved returnering af bødeforelægget til Landbrugs- og Fiskeristyrelsen i underskrevet stand eller ved betaling af bøden. Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget. Stk. 4. Vedtagelse af bøden er ikke betinget af betaling.",
      "valid_from": "2024-12-02",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Bekendtgørelsen træder i kraft den 1. januar 2025. Stk. 2. Bekendtgørelse nr. 1353 af 28. november 2023 om plantesundhed ophæves.",
      "valid_from": "2024-12-02",
      "valid_to": null
    }
  ],
  "definitions": []
}
