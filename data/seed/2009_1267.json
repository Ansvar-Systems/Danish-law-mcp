{
  "id": "2009:1267",
  "type": "statute",
  "title": "Lov om ændring af lov om CO2-kvoter og lov om fremme af vedvarende energi\\n(Kvoteregulering af luftfart og forlængelse af skrotningsordningen for vindmøller)",
  "short_name": "LOV Æ#LOKDOK02",
  "status": "in_force",
  "issued_date": "2009-12-16",
  "url": "https://www.retsinformation.dk/eli/lta/2009/1267/xml",
  "description": "Retsinformation source. DocumentId=BJ000224; AccessionNumber=A20090126730; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2",
      "section": "2",
      "content": "§ 2. I denne lov forstås ved følgende: 1) Administrerende medlemsstat: Den medlemsstat, der er ansvarlig for at administrere kvotedirektivet, for så vidt angår luftfartsoperatører. 2) Biomasse: Brændsler, som efter bilag 1 har en CO 2 -udledningsfaktor på nul, og tilsvarende brændsler af biologisk oprindelse, lossepladsgas, slam og lign. 3) CDM-kredit: En CDM-kredit er et tilgodehavende på et antal CO 2 -ækvivalenter, som er udstedt i medfør af Kyotoprotokollens artikel 12 og beslutninger vedtaget i henhold til FN’s klimakonvention eller Kyotoprotokollen. 4) CDM-land: Et land, som har ratificeret Kyotoprotokollen, og som ikke er nævnt i bilag B til protokollen og dermed ikke har kvantitative reduktionsforpligtelser efter protokollen. 5) Chicagokonventionen: Konventionen angående international civil luftfart, som blev undertegnet i Chicago den 7. december 1944, fastsætter minimumskrav med henblik på at varetage sikkerhed inden for civil luftfart. 6) CO 2 -ækvivalent: En mængde drivhusgas, der har samme effekt på den globale opvarmning som 1 t CO 2 set over en given periode. 7) Driftsleder: Den juridiske eller fysiske person, der ejer en produktionsenhed eller driver produktionsenheden for egen regning. 8) Drivhusgasser: Kuldioxid (CO 2 ), metan (CH 4 ), lattergas (N 2 O), hydrofluorcarboner (HFC), perfluorcarboner (PFC) og svovlhexafluorid (SF 6 ). 9) Emissionsfaktor: Udledning af CO 2 pr. brændselsenhed pr. ton af en vare el.lign. i forbindelse med aktiviteter omfattet af loven. 10) Erhvervsmæssig luftfartstransportør: En operatør, der mod vederlag stiller rute- eller charterflyvninger til rådighed for offentligheden med henblik på personbefordring, godstransport eller transport af postforsendelser. 11) Executive Board: Det organ, som FN har nedsat under Kyotoprotokollen til godkendelse af CDM-kreditter. 12) FN’s klimakonvention: De Forenede Nationers rammekonvention om klimaændringer af 9. maj 1992 (UNFCCC). 13) Fossil elproduktion: Den del af en elproduktion, der tilvejebringes ved anvendelse af fossile brændsler. Anvendes både fossile og andre brændsler, bestemmes den fossile elproduktion pro rata. 14) Fossil kapacitet: El- eller varmekapaciteten på en produktionsenhed ved anvendelse af fossile brændsler. Anvendes både fossile og andre brændsler, bestemmes den fossile kapacitet pro rata. 15) Fossile brændsler: Brændsler, der er udvundet fra eller fremstillet på basis af fossilt, ikke fornybart organisk materiale, herunder kul, koks, naturgas, raffinaderigas, mineralolieprodukter, tørv og brunkul. 16) Historiske luftfartsemissioner i EU: Den gennemsnitlige middelværdi af de årlige emissioner i kalenderårene 2004, 2005 og 2006 fra luftfartøjer, der udfører en af de luftfartsaktiviteter, som er nævnt i § 8 a. 17) I drift: En produktionsenhed eller en del heraf anses at være i drift den 1. i måneden efter det tidspunkt, hvor der første gang finder en CO 2 -udledning sted fra denne. Produktionsenheder eller en del heraf, som første gang udleder CO 2 efter den 31. marts 2004, anses dog først at være i drift den 1. i måneden efter det tidspunkt, hvor der første gang i forbindelse med produktion finder en CO 2 -udledning sted fra denne. 18) Indfyret effekt: Den maksimale indfyrede brændselsmængde i MW eller MJ/s, som kan tilføres et anlæg. 19) Investorland: Det land, der investerer i et projekt til generering af CDM- eller JI-kreditter, eller det land, hvor investor i et projekt til generering af CDM- eller JI-kreditter er hjemmehørende. 20) JI-kredit: En JI-kredit er et tilgodehavende på et antal CO 2 -ækvivalenter, som er udstedt i medfør af Kyotoprotokollens artikel 6 og beslutninger vedtaget i henhold til FN’s klimakonvention eller Kyotoprotokollen. Betegnes i kvotedirektivet som ERU. 21) JI-land: Et land, som har ratificeret Kyotoprotokollen, og som er nævnt i bilag B til protokollen og derfor efter denne har kvantitative reduktionsforpligtelser. 22) Kapacitet: Den maksimale produktionsevne pr. tidsenhed, jf. §§ 5-8. 23) Kvote: Bevis for retten til at udlede 1 t CO 2 i en nærmere angivet periode. Kvoter, der kun kan anvendes til dækning af emissioner fra luftfarten, betegnes sædvanligvis luftfartskvoter. 24) Kyotoprotokollen: Klimaaftalen under klimakonventionen vedtaget den 11. december 1997 med tilhørende fortolkningsbidrag vedtaget under partskonferencer. 25) Luftfartskvoter: Kvoter, der kan anvendes til dækning af emissioner fra luftfarten. Den samlede mængde af luftfartskvoter består af luftfartskvoter tildelt luftfartsoperatørerne, jf. § 23 c, stk. 5 og 6, luftfartskvoter, der bortauktioneres, jf. § 23 c, stk. 3 og 4, og luftfartskvoter i puljen til nye operatører og operatører med kraftig vækst, jf. § 23 c, stk. 7. 26) Luftfartsoperatør: En person, der driver et luftfartøj på det tidspunkt, hvor det udfører en af de i § 8 a nævnte luftfartsaktiviteter, eller ejeren af luftfartøjet, hvis førstnævnte person er ukendt eller ikke er identificeret af ejeren. 27) Procesudledning: Udledninger af CO 2 , som ikke er brændselsrelaterede, og som opstår som et resultat af tilsigtede eller utilsigtede reaktioner mellem materialer eller gennem deres omdannelse i en proces. 28) Produktionsenhed: En teknisk enhed, der består af et eller flere anlæg beliggende på samme lokalitet, hvorfra der udføres de af loven omfattede aktiviteter. 29) Produktionsrate: Faktisk produktion pr. tidsenhed, f.eks. ton pr. time el.lign. 30) Supervisory Committee: Det organ under Kyotoprotokollen, som FN nedsætter til godkendelse af JI-kreditter. 31) Tonkilometer: Flyvestrækning gange nyttelast, hvor flyvestrækning er storcirkelafstanden (great circle distance) mellem afgangsflyvepladsen og ankomstflyvepladsen plus et yderligere fast tillæg på 95 km og nyttelast er den samlede masse af transporteret fragt, post og passagerer. 32) Værtsland: Det land, hvor et projekt til generering af CDM- eller JI-kreditter gennemføres."
    },
    {
      "provision_ref": "8",
      "section": "8",
      "content": "§ 8 a. Loven omfatter alle flyvninger, der afgår fra eller ankommer til en flyveplads i en EU-medlemsstat, jf. dog stk. 2, såfremt luftfartsoperatøren er angivet på en liste over luftfartsoperatører, der har Danmark som administrerende medlemsstat. Listen offentliggøres af klima- og energiministeren. Stk. 2. Loven finder ikke anvendelse på flyvninger angivet i bilag 3. Stk. 3. Luftfartsoperatøren er forpligtet til at overvåge og rapportere verificerede CO 2 -udledninger fra flyvninger omfattet af § 8 a fra den 1. januar 2010. Forpligtelsen til at returnere kvoter, jf. § 26, gælder for CO 2 -udledninger foretaget efter den 1. januar 2012."
    },
    {
      "provision_ref": "4:23",
      "chapter": "4",
      "section": "23",
      "content": "§ 23 c. For perioden fra den 1. januar 2012 til den 31. december 2012 udgør den samlede mængde luftfartskvoter på EU-niveau 97 pct. af de historiske luftfartsemissioner i EU. Stk. 2. For den periode, der begynder den 1. januar 2013, og for hver efterfølgende periode udgør den samlede mængde luftfartskvoter på EU-niveau 95 pct. af de historiske luftfartsemissioner i EU ganget med antallet af år i perioden. Stk. 3. I 2012 bortauktioneres 15 pct. af den samlede mængde luftfartskvoter, som er nævnt i stk. 1. Stk. 4. Fra den 1. januar 2013 bortauktioneres 15 pct. af den samlede mængde luftfartskvoter, som er nævnt i stk. 2. Stk. 5. I 2012 tildeles 85 pct. af den samlede mængde luftfartskvoter, som er nævnt i stk. 1, til operatørerne. Stk. 6. Fra den 1. januar 2013 tildeles 82 pct. af den samlede mængde luftfartskvoter, som er nævnt i stk. 2, til operatørerne. Stk. 7. Fra den 1. januar 2013 afsættes 3 pct. af den samlede mængde luftfartskvoter, som er nævnt i stk. 2, i en reserve til operatører, der påbegynder en luftfartsaktivitet som nævnt i § 8 a efter den 31. december 2010, og operatører, hvis tonkilometerdata i gennemsnit stiger med mere end 18 pct. om året mellem 2010 og 2014. Kvoter fra denne reserve, som ikke tildeles luftfartsoperatører, kan bortauktioneres."
    },
    {
      "provision_ref": "30",
      "section": "30",
      "content": "§ 30. En driftsleder eller luftfartsoperatør, hvis produktionsenhed eller luftfartsaktiviteter er omfattet af loven, er ansvarlig for årligt senest den 31. marts at rapportere verificerede CO 2 -udledninger for det foregående år fra produktionsenheder eller luftfartsaktiviteter, som denne er ansvarlig for, til klima- og energiministeren og til det register, som er nævnt i § 24. Stk. 2. Rapporteringen fra hver driftsleder skal omfatte følgende oplysninger for hver produktionsenhed: 1) Identifikationsdata for produktionsenheden. 2) Aktivitetsdata, emissionsfaktorer, oxidationsfaktorer, samlede udledninger og usikkerhed for opgørelsen for hver af de af loven omfattede aktiviteter, der udføres på produktionsenheden. Stk. 3. Rapporteringen fra hver luftfartsoperatør skal ske på et standardskema, der er anvist af ministeren. Stk. 4. Hvis en driftsleder eller en luftfartsoperatør ikke rapporterer efter stk. 1, kan ministeren fastsætte produktionsenhedens eller luftfartsaktivitetens CO 2 -udledning. Ministerens fastsættelse af udledningen har samme retsvirkning som en verificeret rapportering efter stk. 1. Omkostningerne i forbindelse med fastsættelsen, herunder omkostninger til eventuel sagkyndig bistand, påhviler driftslederen eller luftfartsoperatøren. Stk. 5. En driftsleder eller luftfartsoperatør kan ikke afhænde kvoter, herunder luftfartskvoter, gennem registeret, jf. § 24, før den verificerede rapportering efter stk. 1-3 er foretaget eller en endelig udledning er fastsat af ministeren efter stk. 4. Stk. 6. Ministeren kan fastsætte nærmere regler om rapporteringen efter stk. 1-3. Stk. 7. Ministeren kan videregive de indrapporterede oplysninger til en anden offentlig myndighed med de begrænsninger, der følger af lovgivningen."
    },
    {
      "provision_ref": "31",
      "section": "31",
      "content": "§ 31 a. Hvis en luftfartsoperatør ikke opfylder kravene i denne lov og andre håndhævelsesforanstaltninger ikke har kunnet sikre opfyldelsen, kan klima- og energiministeren anmode Europa-Kommissionen om at træffe afgørelse om at nedlægge driftsforbud over for den pågældende luftfartsoperatør. Stk. 2. En luftfartsoperatør kan forlange, at klima- og energiministerens beslutning om at anmode Europa-Kommissionen om at træffe beslutning som angivet i stk. 1 indbringes for domstolene som angivet i § 11, stk. 3, inden anmodningen fremsendes til Europa-Kommissionen. Meddelelse af en beslutning efter stk. 1 skal indeholde oplysninger om adgangen til at begære domstolsprøvelse og fristen herfor. Stk. 3. Klima- og energiministeren sikrer, at Europa-Kommissionens beslutninger om at nedlægge driftsforbud over for bestemte luftfartsoperatører håndhæves på dansk territorium."
    }
  ],
  "provision_versions": [
    {
      "provision_ref": "2",
      "section": "2",
      "content": "§ 2. I denne lov forstås ved følgende: 1) Administrerende medlemsstat: Den medlemsstat, der er ansvarlig for at administrere kvotedirektivet, for så vidt angår luftfartsoperatører. 2) Biomasse: Brændsler, som efter bilag 1 har en CO 2 -udledningsfaktor på nul, og tilsvarende brændsler af biologisk oprindelse, lossepladsgas, slam og lign. 3) CDM-kredit: En CDM-kredit er et tilgodehavende på et antal CO 2 -ækvivalenter, som er udstedt i medfør af Kyotoprotokollens artikel 12 og beslutninger vedtaget i henhold til FN’s klimakonvention eller Kyotoprotokollen. 4) CDM-land: Et land, som har ratificeret Kyotoprotokollen, og som ikke er nævnt i bilag B til protokollen og dermed ikke har kvantitative reduktionsforpligtelser efter protokollen. 5) Chicagokonventionen: Konventionen angående international civil luftfart, som blev undertegnet i Chicago den 7. december 1944, fastsætter minimumskrav med henblik på at varetage sikkerhed inden for civil luftfart. 6) CO 2 -ækvivalent: En mængde drivhusgas, der har samme effekt på den globale opvarmning som 1 t CO 2 set over en given periode. 7) Driftsleder: Den juridiske eller fysiske person, der ejer en produktionsenhed eller driver produktionsenheden for egen regning. 8) Drivhusgasser: Kuldioxid (CO 2 ), metan (CH 4 ), lattergas (N 2 O), hydrofluorcarboner (HFC), perfluorcarboner (PFC) og svovlhexafluorid (SF 6 ). 9) Emissionsfaktor: Udledning af CO 2 pr. brændselsenhed pr. ton af en vare el.lign. i forbindelse med aktiviteter omfattet af loven. 10) Erhvervsmæssig luftfartstransportør: En operatør, der mod vederlag stiller rute- eller charterflyvninger til rådighed for offentligheden med henblik på personbefordring, godstransport eller transport af postforsendelser. 11) Executive Board: Det organ, som FN har nedsat under Kyotoprotokollen til godkendelse af CDM-kreditter. 12) FN’s klimakonvention: De Forenede Nationers rammekonvention om klimaændringer af 9. maj 1992 (UNFCCC). 13) Fossil elproduktion: Den del af en elproduktion, der tilvejebringes ved anvendelse af fossile brændsler. Anvendes både fossile og andre brændsler, bestemmes den fossile elproduktion pro rata. 14) Fossil kapacitet: El- eller varmekapaciteten på en produktionsenhed ved anvendelse af fossile brændsler. Anvendes både fossile og andre brændsler, bestemmes den fossile kapacitet pro rata. 15) Fossile brændsler: Brændsler, der er udvundet fra eller fremstillet på basis af fossilt, ikke fornybart organisk materiale, herunder kul, koks, naturgas, raffinaderigas, mineralolieprodukter, tørv og brunkul. 16) Historiske luftfartsemissioner i EU: Den gennemsnitlige middelværdi af de årlige emissioner i kalenderårene 2004, 2005 og 2006 fra luftfartøjer, der udfører en af de luftfartsaktiviteter, som er nævnt i § 8 a. 17) I drift: En produktionsenhed eller en del heraf anses at være i drift den 1. i måneden efter det tidspunkt, hvor der første gang finder en CO 2 -udledning sted fra denne. Produktionsenheder eller en del heraf, som første gang udleder CO 2 efter den 31. marts 2004, anses dog først at være i drift den 1. i måneden efter det tidspunkt, hvor der første gang i forbindelse med produktion finder en CO 2 -udledning sted fra denne. 18) Indfyret effekt: Den maksimale indfyrede brændselsmængde i MW eller MJ/s, som kan tilføres et anlæg. 19) Investorland: Det land, der investerer i et projekt til generering af CDM- eller JI-kreditter, eller det land, hvor investor i et projekt til generering af CDM- eller JI-kreditter er hjemmehørende. 20) JI-kredit: En JI-kredit er et tilgodehavende på et antal CO 2 -ækvivalenter, som er udstedt i medfør af Kyotoprotokollens artikel 6 og beslutninger vedtaget i henhold til FN’s klimakonvention eller Kyotoprotokollen. Betegnes i kvotedirektivet som ERU. 21) JI-land: Et land, som har ratificeret Kyotoprotokollen, og som er nævnt i bilag B til protokollen og derfor efter denne har kvantitative reduktionsforpligtelser. 22) Kapacitet: Den maksimale produktionsevne pr. tidsenhed, jf. §§ 5-8. 23) Kvote: Bevis for retten til at udlede 1 t CO 2 i en nærmere angivet periode. Kvoter, der kun kan anvendes til dækning af emissioner fra luftfarten, betegnes sædvanligvis luftfartskvoter. 24) Kyotoprotokollen: Klimaaftalen under klimakonventionen vedtaget den 11. december 1997 med tilhørende fortolkningsbidrag vedtaget under partskonferencer. 25) Luftfartskvoter: Kvoter, der kan anvendes til dækning af emissioner fra luftfarten. Den samlede mængde af luftfartskvoter består af luftfartskvoter tildelt luftfartsoperatørerne, jf. § 23 c, stk. 5 og 6, luftfartskvoter, der bortauktioneres, jf. § 23 c, stk. 3 og 4, og luftfartskvoter i puljen til nye operatører og operatører med kraftig vækst, jf. § 23 c, stk. 7. 26) Luftfartsoperatør: En person, der driver et luftfartøj på det tidspunkt, hvor det udfører en af de i § 8 a nævnte luftfartsaktiviteter, eller ejeren af luftfartøjet, hvis førstnævnte person er ukendt eller ikke er identificeret af ejeren. 27) Procesudledning: Udledninger af CO 2 , som ikke er brændselsrelaterede, og som opstår som et resultat af tilsigtede eller utilsigtede reaktioner mellem materialer eller gennem deres omdannelse i en proces. 28) Produktionsenhed: En teknisk enhed, der består af et eller flere anlæg beliggende på samme lokalitet, hvorfra der udføres de af loven omfattede aktiviteter. 29) Produktionsrate: Faktisk produktion pr. tidsenhed, f.eks. ton pr. time el.lign. 30) Supervisory Committee: Det organ under Kyotoprotokollen, som FN nedsætter til godkendelse af JI-kreditter. 31) Tonkilometer: Flyvestrækning gange nyttelast, hvor flyvestrækning er storcirkelafstanden (great circle distance) mellem afgangsflyvepladsen og ankomstflyvepladsen plus et yderligere fast tillæg på 95 km og nyttelast er den samlede masse af transporteret fragt, post og passagerer. 32) Værtsland: Det land, hvor et projekt til generering af CDM- eller JI-kreditter gennemføres.",
      "valid_from": "2009-12-16",
      "valid_to": null
    },
    {
      "provision_ref": "8",
      "section": "8",
      "content": "§ 8 a. Loven omfatter alle flyvninger, der afgår fra eller ankommer til en flyveplads i en EU-medlemsstat, jf. dog stk. 2, såfremt luftfartsoperatøren er angivet på en liste over luftfartsoperatører, der har Danmark som administrerende medlemsstat. Listen offentliggøres af klima- og energiministeren. Stk. 2. Loven finder ikke anvendelse på flyvninger angivet i bilag 3. Stk. 3. Luftfartsoperatøren er forpligtet til at overvåge og rapportere verificerede CO 2 -udledninger fra flyvninger omfattet af § 8 a fra den 1. januar 2010. Forpligtelsen til at returnere kvoter, jf. § 26, gælder for CO 2 -udledninger foretaget efter den 1. januar 2012.",
      "valid_from": "2009-12-16",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23 c. For perioden fra den 1. januar 2012 til den 31. december 2012 udgør den samlede mængde luftfartskvoter på EU-niveau 97 pct. af de historiske luftfartsemissioner i EU. Stk. 2. For den periode, der begynder den 1. januar 2013, og for hver efterfølgende periode udgør den samlede mængde luftfartskvoter på EU-niveau 95 pct. af de historiske luftfartsemissioner i EU ganget med antallet af år i perioden. Stk. 3. I 2012 bortauktioneres 15 pct. af den samlede mængde luftfartskvoter, som er nævnt i stk. 1. Stk. 4. Fra den 1. januar 2013 bortauktioneres 15 pct. af den samlede mængde luftfartskvoter, som er nævnt i stk. 2. Stk. 5. I 2012 tildeles 85 pct. af den samlede mængde luftfartskvoter, som er nævnt i stk. 1, til operatørerne. Stk. 6. Fra den 1. januar 2013 tildeles 82 pct. af den samlede mængde luftfartskvoter, som er nævnt i stk. 2, til operatørerne. Stk. 7. Fra den 1. januar 2013 afsættes 3 pct. af den samlede mængde luftfartskvoter, som er nævnt i stk. 2, i en reserve til operatører, der påbegynder en luftfartsaktivitet som nævnt i § 8 a efter den 31. december 2010, og operatører, hvis tonkilometerdata i gennemsnit stiger med mere end 18 pct. om året mellem 2010 og 2014. Kvoter fra denne reserve, som ikke tildeles luftfartsoperatører, kan bortauktioneres.",
      "valid_from": "2009-12-16",
      "valid_to": null
    },
    {
      "provision_ref": "30",
      "section": "30",
      "content": "§ 30. En driftsleder eller luftfartsoperatør, hvis produktionsenhed eller luftfartsaktiviteter er omfattet af loven, er ansvarlig for årligt senest den 31. marts at rapportere verificerede CO 2 -udledninger for det foregående år fra produktionsenheder eller luftfartsaktiviteter, som denne er ansvarlig for, til klima- og energiministeren og til det register, som er nævnt i § 24. Stk. 2. Rapporteringen fra hver driftsleder skal omfatte følgende oplysninger for hver produktionsenhed: 1) Identifikationsdata for produktionsenheden. 2) Aktivitetsdata, emissionsfaktorer, oxidationsfaktorer, samlede udledninger og usikkerhed for opgørelsen for hver af de af loven omfattede aktiviteter, der udføres på produktionsenheden. Stk. 3. Rapporteringen fra hver luftfartsoperatør skal ske på et standardskema, der er anvist af ministeren. Stk. 4. Hvis en driftsleder eller en luftfartsoperatør ikke rapporterer efter stk. 1, kan ministeren fastsætte produktionsenhedens eller luftfartsaktivitetens CO 2 -udledning. Ministerens fastsættelse af udledningen har samme retsvirkning som en verificeret rapportering efter stk. 1. Omkostningerne i forbindelse med fastsættelsen, herunder omkostninger til eventuel sagkyndig bistand, påhviler driftslederen eller luftfartsoperatøren. Stk. 5. En driftsleder eller luftfartsoperatør kan ikke afhænde kvoter, herunder luftfartskvoter, gennem registeret, jf. § 24, før den verificerede rapportering efter stk. 1-3 er foretaget eller en endelig udledning er fastsat af ministeren efter stk. 4. Stk. 6. Ministeren kan fastsætte nærmere regler om rapporteringen efter stk. 1-3. Stk. 7. Ministeren kan videregive de indrapporterede oplysninger til en anden offentlig myndighed med de begrænsninger, der følger af lovgivningen.",
      "valid_from": "2009-12-16",
      "valid_to": null
    },
    {
      "provision_ref": "31",
      "section": "31",
      "content": "§ 31 a. Hvis en luftfartsoperatør ikke opfylder kravene i denne lov og andre håndhævelsesforanstaltninger ikke har kunnet sikre opfyldelsen, kan klima- og energiministeren anmode Europa-Kommissionen om at træffe afgørelse om at nedlægge driftsforbud over for den pågældende luftfartsoperatør. Stk. 2. En luftfartsoperatør kan forlange, at klima- og energiministerens beslutning om at anmode Europa-Kommissionen om at træffe beslutning som angivet i stk. 1 indbringes for domstolene som angivet i § 11, stk. 3, inden anmodningen fremsendes til Europa-Kommissionen. Meddelelse af en beslutning efter stk. 1 skal indeholde oplysninger om adgangen til at begære domstolsprøvelse og fristen herfor. Stk. 3. Klima- og energiministeren sikrer, at Europa-Kommissionens beslutninger om at nedlægge driftsforbud over for bestemte luftfartsoperatører håndhæves på dansk territorium.",
      "valid_from": "2009-12-16",
      "valid_to": null
    }
  ],
  "definitions": []
}
