{
  "id": "2015:104",
  "type": "statute",
  "title": "Bekendtgørelse om betaling for visse uddannelsesaktiviteter på Uddannelses- og Forskningsministeriets område i forbindelse med lov om en aktiv beskæftigelsesindsats",
  "short_name": "BEK H#LOKDOK04",
  "status": "in_force",
  "issued_date": "2015-01-28",
  "url": "https://www.retsinformation.dk/eli/lta/2015/104/xml",
  "description": "Retsinformation source. DocumentId=CE000218; AccessionNumber=B20150010405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Uddannelses- og forskningsministeren har i henhold til § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (betalingsloven), truffet beslutning om, at loven også skal gælde for de uddannelser, der er berettiget til at modtage tilskud eller bevilling fra Uddannelses- og Forskningsministeriet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter betaling for uddannelse på uddannelsesinstitutioner m.fl., der i henhold til Uddannelses- og Forskningsministeriets lovgivning er berettiget til at modtage tilskud eller bevilling fra Uddannelses- og Forskningsministeriet, men som i medfør af betalingslovens § 1, stk. 3, uanset tilskudsbestemmelserne i Uddannelses- og Forskningsministeriets lovgivning, ikke modtager aktivitetsafhængige tilskud eller bevillinger fra Uddannelses- og Forskningsministeriet til uddannelse af de i § 3 nævnte personer."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen omfatter betaling for uddannelse af følgende: 1) Personer, der er omfattet af lov om uddannelsesordning for ledige, der har opbrugt deres dagpengeret. 2) Personer, der er omfattet af § 2, nr. 1-3, i lov om en aktiv beskæftigelsesindsats. 3) Personer, der er omfattet af § 2, nr. 4, i lov om en aktiv beskæftigelsesindsats. 4) Personer, der er omfattet af § 2, nr. 5, i lov om en aktiv beskæftigelsesindsats. 5) Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse. 6) Personer, der er omfattet af § 2, nr. 11, i lov om en aktiv beskæftigelsesindsats, og som modtager ressourceforløbsydelse efter kapitel 6 a i lov om aktiv socialpolitik. 7) Personer, der er omfattet af § 2, nr. 12, i lov om en aktiv beskæftigelsesindsats, og som modtager uddannelseshjælp efter lov om aktiv socialpolitik, og som er uddannelsesparate. 8) Personer, der er omfattet af § 2, nr. 13, i lov om en aktiv beskæftigelsesindsats, og som modtager uddannelseshjælp efter lov om aktiv socialpolitik, og som er aktivitetsparate. 9) Personer, der er omfattet af § 2, nr. 14, i lov om en aktiv beskæftigelsesindsats, og som led i et jobafklaringsforløb efter kapitel 12 b i lov om en aktiv beskæftigelsesindsats modtager ressourceforløbsydelse efter kapitel 6 b i lov om aktiv socialpolitik. 10) Personer, der er omfattet af kapitel 13 d i lov om en aktiv beskæftigelsesindsats, og som modtager midlertidig arbejdsmarkedsydelse efter kapitel 9 b i lov om arbejdsløshedsforsikring m.v."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilmelding og betaling for uddannelse omfattet af § 2 foretages af kommunerne eller af anden aktør, som kommunen inddrager i beskæftigelsesindsatsen efter lov om en aktiv beskæftigelsesindsats, og som opfylder betingelserne i § 13. Stk. 2. Ved tilmelding skal de eventuelle adgangskrav mv., som gælder for ordinære studerende, være opfyldt."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kommunen eller anden aktør skal ved tilmelding til uddannelse omfattet af § 2 af en person, der er omfattet af personkredsen i § 3, udfylde og underskrive en tilmeldingsblanket, jf. §§ 9 og 11, og fremsende den til uddannelsesinstitutionen, hvor personen skal deltage i undervisning og uddannelse."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftalen) mellem uddannelsesinstitutionen og kommunen eller anden aktør, jf. betalingslovens § 2, stk. 3. Stk. 2. Betalingsfristerne skal fremgå af betalingsaftalen. For kommunen skal betalingsfristen være inden for rammerne i § 10 og for anden aktør inden for rammerne i § 12."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelsesinstitutioner m.fl. beregner og opkræver betaling hos kommunen eller anden aktør efter de takster, der følger af finansloven og betalingslovens § 2, stk. 1, og 2, svarende til det statstilskud, der ville have været udløst efter de regler, som gælder for ordinære årsstuderende, hvis den uddannelsessøgende havde været ordinær studerende. Stk. 2. Betalingen opkræves for antallet af årsstuderende efter denne bekendtgørelse. For så vidt angår åben uddannelse og deltidsuddannelse opkræves tillige deltagerbetaling. Stk. 3. Taksterne offentliggøres i takstkataloger på Uddannelses- og Forskningsministeriets hjemmeside. Stk. 4. Opgørelsen af antallet af årsstuderende omfattet af kapitel 1 sker efter samme regler, som gælder for ordinære årsstuderende på heltidsuddannelser. Uddannelsesinstitutionen skal ved et semesters start registrere studerende under uddannelse efter denne bekendtgørelse. Opgørelsen på åben uddannelse og deltidsuddannelse skal følge de gældende regler for opgørelsen af ordinære studerende på åben uddannelse eller deltidsuddannelser."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis et uddannelsesforløb ikke ville have udløst statstilskud efter de regler, som gælder for ordinære studerende, jf. § 7, tilbagebetaler uddannelsesinstitutioner m.fl. eventuelt opkrævet betaling. Stk. 2. Der beregnes ikke renter ved tilbagebetaling efter stk. 1."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Kommunen skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket A med vejledning, der kan findes på Uddannelses- og Forskningsministeriets hjemmeside. Stk. 2. Uddannelsesinstitutionen kan ved tilmelding efter § 5 kræve, at kommunen bruger den i stk. 1 nævnte standardblanket A med vejledning."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. For kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Anden aktør skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket B med vejledning, der kan findes på Uddannelses- og Forskningsministeriets hjemmeside. Stk. 2. Uddannelsesinstitutionen kan ved tilmelding efter § 5 kræve, at anden aktør bruger den i stk. 1 nævnte standardblanket B med vejledning."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. For anden aktør er betalingsfristen senest 2 uger inden uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Anden aktør, som kommunen inddrager i beskæftigelsesindsatsen efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis aktøren har en gældende rammeaftale, der opfylder betingelserne i kapitel 5 i bekendtgørelse nr. 1128 af 4. december 2012 om andre aktører."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Uddannelsesinstitutioner m.fl. skal inden 10 dage eller hurtigst muligt derefter underrette kommunen, hvis en anden aktør ikke betaler for en uddannelsessøgende inden for en aftalt betalingsfrist, jf. §§ 6 og 12, og uddannelsesforløbet ikke er afsluttet, jf. dog § 17. Underretning gives til den kommune, der er anført på tilmeldingsblanketten, jf. § 11. Stk. 2. Hvis kommunen er angivet fejlagtigt på tilmeldingsblanketten, jf. § 11, gives underretning efter stk. 1 hurtigst muligt, efter at rette kommune er identificeret, jf. § 19."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Uddannelsesinstitutioner m.fl. skal hurtigst muligt ved anbefalet brev eller sikker digital post til anden aktør, jf. dog § 17, stille krav om betaling inden for 2 uger fra brevets afsendelse, hvis 1) uddannelsesforløbet er afsluttet, 2) anden aktør ikke har betalt inden for en aftalt betalingsfrist, og 3) der ville have været udløst statstilskud efter de regler, som gælder for ordinære årsstuderende, jf. § 7. Stk. 2. En kopi af det i stk. 1 nævnte brev skal samtidig med afsendelse sendes til den kommune, der er anført på tilmeldingsblanketten, jf. § 11. Hvis kommunen er angivet fejlagtigt på tilmeldingsblanketten, skal en kopi af det i stk. 1 nævnte brev sendes til rette kommune hurtigst muligt efter, at denne er identificeret, jf. § 18."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Hvis uddannelsesinstitutionen ikke har modtaget anden aktørs betaling for uddannelsesforløbet inden for 2 uger fra afsendelsen af det i § 15, stk. 1, nævnte brev, skal uddannelsesinstitutionen hurtigst muligt orientere den kommune, der har modtaget kopi af brevet, jf. § 15, stk. 2. Stk. 2. Den kommune, som har inddraget anden aktør i beskæftigelsesindsatsen efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til uddannelsesinstitutionen. Der beregnes ikke renter af beløbet. Kommunen overtager uddannelsesinstitutionens krav mod aktøren vedrørende uddannelsesforløbet."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Hvis uddannelsesinstitutionen er bekendt med, at den anden aktør er gået i betalingsstandsning eller er taget under konkursbehandling, skal den kommune, der er anført på tilmeldingsblanketten, jf. § 11, hurtigst muligt underrettes om uddannelsesforløb, der helt eller delvist ikke er betalt af aktøren. Hvis kommunen er angivet fejlagtigt på tilmeldingsblanketten, skal det ske til rette kommune hurtigst muligt efter, at denne er identificeret, jf. § 18. Stk. 2. § 16, stk. 2, gælder tilsvarende for uddannelsesforløb omfattet af stk. 1. Dog er kommunen ikke forpligtet til at betale, før det følger af de betalingsaftaler, der er indgået mellem uddannelsesinstitutionen og aktøren."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Hvis den i § 14, § 15, stk. 2, eller § 17, stk. 1, nævnte kommune er angivet fejlagtigt på tilmeldingsblanketten, jf. § 11, kan uddannelsesinstitutionen rette henvendelse til Styrelsen for Arbejdsmarked og Rekruttering med henblik på bistand til identifikation af rette kommune."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Uddannelsesinstitutioner m.fl., der er berettiget til at modtage tilskud eller bevillinger fra Uddannelses- og Forskningsministeriet, jf. § 2, skal indberette antallet af årsstuderende efter denne bekendtgørelse til Uddannelses- og Forskningsministeriet. Stk. 2. Indberetningen sker på samme måde som indberetning af ordinære årsstuderende, herunder i elektronisk form. Indberetning skal ske samtidig med indberetningen af øvrige årsstuderende på uddannelsen og skal følge de regler, der gælder for det pågældende uddannelsesområde."
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Bekendtgørelsen træder i kraft den 15. februar 2015 og finder anvendelse for samtlige uddannelsesaktiviteter og indberetninger efter denne dato. Stk. 2. Bekendtgørelse nr. 313 af 21. marts 2013 om betaling for visse uddannelsesaktiviteter på Ministeriet for Forskning, Innovation og Videregående Uddannelsers område i forbindelse med lov om en aktiv beskæftigelsesindsats m.m. ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Uddannelses- og forskningsministeren har i henhold til § 7 b i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. (betalingsloven), truffet beslutning om, at loven også skal gælde for de uddannelser, der er berettiget til at modtage tilskud eller bevilling fra Uddannelses- og Forskningsministeriet.",
      "valid_from": "2015-01-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Bekendtgørelsen omfatter betaling for uddannelse på uddannelsesinstitutioner m.fl., der i henhold til Uddannelses- og Forskningsministeriets lovgivning er berettiget til at modtage tilskud eller bevilling fra Uddannelses- og Forskningsministeriet, men som i medfør af betalingslovens § 1, stk. 3, uanset tilskudsbestemmelserne i Uddannelses- og Forskningsministeriets lovgivning, ikke modtager aktivitetsafhængige tilskud eller bevillinger fra Uddannelses- og Forskningsministeriet til uddannelse af de i § 3 nævnte personer.",
      "valid_from": "2015-01-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen omfatter betaling for uddannelse af følgende: 1) Personer, der er omfattet af lov om uddannelsesordning for ledige, der har opbrugt deres dagpengeret. 2) Personer, der er omfattet af § 2, nr. 1-3, i lov om en aktiv beskæftigelsesindsats. 3) Personer, der er omfattet af § 2, nr. 4, i lov om en aktiv beskæftigelsesindsats. 4) Personer, der er omfattet af § 2, nr. 5, i lov om en aktiv beskæftigelsesindsats. 5) Personer, der er omfattet af § 2, nr. 7, i lov om en aktiv beskæftigelsesindsats, og som i medfør af § 73 b i lov om en aktiv beskæftigelsesindsats deltager i uddannelse. 6) Personer, der er omfattet af § 2, nr. 11, i lov om en aktiv beskæftigelsesindsats, og som modtager ressourceforløbsydelse efter kapitel 6 a i lov om aktiv socialpolitik. 7) Personer, der er omfattet af § 2, nr. 12, i lov om en aktiv beskæftigelsesindsats, og som modtager uddannelseshjælp efter lov om aktiv socialpolitik, og som er uddannelsesparate. 8) Personer, der er omfattet af § 2, nr. 13, i lov om en aktiv beskæftigelsesindsats, og som modtager uddannelseshjælp efter lov om aktiv socialpolitik, og som er aktivitetsparate. 9) Personer, der er omfattet af § 2, nr. 14, i lov om en aktiv beskæftigelsesindsats, og som led i et jobafklaringsforløb efter kapitel 12 b i lov om en aktiv beskæftigelsesindsats modtager ressourceforløbsydelse efter kapitel 6 b i lov om aktiv socialpolitik. 10) Personer, der er omfattet af kapitel 13 d i lov om en aktiv beskæftigelsesindsats, og som modtager midlertidig arbejdsmarkedsydelse efter kapitel 9 b i lov om arbejdsløshedsforsikring m.v.",
      "valid_from": "2015-01-28",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Tilmelding og betaling for uddannelse omfattet af § 2 foretages af kommunerne eller af anden aktør, som kommunen inddrager i beskæftigelsesindsatsen efter lov om en aktiv beskæftigelsesindsats, og som opfylder betingelserne i § 13. Stk. 2. Ved tilmelding skal de eventuelle adgangskrav mv., som gælder for ordinære studerende, være opfyldt.",
      "valid_from": "2015-01-28",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kommunen eller anden aktør skal ved tilmelding til uddannelse omfattet af § 2 af en person, der er omfattet af personkredsen i § 3, udfylde og underskrive en tilmeldingsblanket, jf. §§ 9 og 11, og fremsende den til uddannelsesinstitutionen, hvor personen skal deltage i undervisning og uddannelse.",
      "valid_from": "2015-01-28",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Påbegyndelse af et uddannelsesforløb forudsætter, at der er indgået aftale om proceduren for betalingen (betalingsaftalen) mellem uddannelsesinstitutionen og kommunen eller anden aktør, jf. betalingslovens § 2, stk. 3. Stk. 2. Betalingsfristerne skal fremgå af betalingsaftalen. For kommunen skal betalingsfristen være inden for rammerne i § 10 og for anden aktør inden for rammerne i § 12.",
      "valid_from": "2015-01-28",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelsesinstitutioner m.fl. beregner og opkræver betaling hos kommunen eller anden aktør efter de takster, der følger af finansloven og betalingslovens § 2, stk. 1, og 2, svarende til det statstilskud, der ville have været udløst efter de regler, som gælder for ordinære årsstuderende, hvis den uddannelsessøgende havde været ordinær studerende. Stk. 2. Betalingen opkræves for antallet af årsstuderende efter denne bekendtgørelse. For så vidt angår åben uddannelse og deltidsuddannelse opkræves tillige deltagerbetaling. Stk. 3. Taksterne offentliggøres i takstkataloger på Uddannelses- og Forskningsministeriets hjemmeside. Stk. 4. Opgørelsen af antallet af årsstuderende omfattet af kapitel 1 sker efter samme regler, som gælder for ordinære årsstuderende på heltidsuddannelser. Uddannelsesinstitutionen skal ved et semesters start registrere studerende under uddannelse efter denne bekendtgørelse. Opgørelsen på åben uddannelse og deltidsuddannelse skal følge de gældende regler for opgørelsen af ordinære studerende på åben uddannelse eller deltidsuddannelser.",
      "valid_from": "2015-01-28",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis et uddannelsesforløb ikke ville have udløst statstilskud efter de regler, som gælder for ordinære studerende, jf. § 7, tilbagebetaler uddannelsesinstitutioner m.fl. eventuelt opkrævet betaling. Stk. 2. Der beregnes ikke renter ved tilbagebetaling efter stk. 1.",
      "valid_from": "2015-01-28",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Kommunen skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket A med vejledning, der kan findes på Uddannelses- og Forskningsministeriets hjemmeside. Stk. 2. Uddannelsesinstitutionen kan ved tilmelding efter § 5 kræve, at kommunen bruger den i stk. 1 nævnte standardblanket A med vejledning.",
      "valid_from": "2015-01-28",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. For kommunen er betalingsfristen senest 1 måned efter uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.",
      "valid_from": "2015-01-28",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Anden aktør skal ved tilmelding efter § 5 bruge en tilmeldingsblanket, der indeholder de oplysninger, som fremgår af den standardblanket B med vejledning, der kan findes på Uddannelses- og Forskningsministeriets hjemmeside. Stk. 2. Uddannelsesinstitutionen kan ved tilmelding efter § 5 kræve, at anden aktør bruger den i stk. 1 nævnte standardblanket B med vejledning.",
      "valid_from": "2015-01-28",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. For anden aktør er betalingsfristen senest 2 uger inden uddannelsesforløbets afslutning, medmindre tidligere betalingsfrister er aftalt i betalingsaftalen, jf. § 6.",
      "valid_from": "2015-01-28",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Anden aktør, som kommunen inddrager i beskæftigelsesindsatsen efter lov om en aktiv beskæftigelsesindsats, har adgang til at foretage tilmelding og betaling efter denne bekendtgørelse, hvis aktøren har en gældende rammeaftale, der opfylder betingelserne i kapitel 5 i bekendtgørelse nr. 1128 af 4. december 2012 om andre aktører.",
      "valid_from": "2015-01-28",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Uddannelsesinstitutioner m.fl. skal inden 10 dage eller hurtigst muligt derefter underrette kommunen, hvis en anden aktør ikke betaler for en uddannelsessøgende inden for en aftalt betalingsfrist, jf. §§ 6 og 12, og uddannelsesforløbet ikke er afsluttet, jf. dog § 17. Underretning gives til den kommune, der er anført på tilmeldingsblanketten, jf. § 11. Stk. 2. Hvis kommunen er angivet fejlagtigt på tilmeldingsblanketten, jf. § 11, gives underretning efter stk. 1 hurtigst muligt, efter at rette kommune er identificeret, jf. § 19.",
      "valid_from": "2015-01-28",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Uddannelsesinstitutioner m.fl. skal hurtigst muligt ved anbefalet brev eller sikker digital post til anden aktør, jf. dog § 17, stille krav om betaling inden for 2 uger fra brevets afsendelse, hvis 1) uddannelsesforløbet er afsluttet, 2) anden aktør ikke har betalt inden for en aftalt betalingsfrist, og 3) der ville have været udløst statstilskud efter de regler, som gælder for ordinære årsstuderende, jf. § 7. Stk. 2. En kopi af det i stk. 1 nævnte brev skal samtidig med afsendelse sendes til den kommune, der er anført på tilmeldingsblanketten, jf. § 11. Hvis kommunen er angivet fejlagtigt på tilmeldingsblanketten, skal en kopi af det i stk. 1 nævnte brev sendes til rette kommune hurtigst muligt efter, at denne er identificeret, jf. § 18.",
      "valid_from": "2015-01-28",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Hvis uddannelsesinstitutionen ikke har modtaget anden aktørs betaling for uddannelsesforløbet inden for 2 uger fra afsendelsen af det i § 15, stk. 1, nævnte brev, skal uddannelsesinstitutionen hurtigst muligt orientere den kommune, der har modtaget kopi af brevet, jf. § 15, stk. 2. Stk. 2. Den kommune, som har inddraget anden aktør i beskæftigelsesindsatsen efter lov om en aktiv beskæftigelsesindsats vedrørende den berørte uddannelsessøgende, skal hurtigst muligt betale det manglende beløb til uddannelsesinstitutionen. Der beregnes ikke renter af beløbet. Kommunen overtager uddannelsesinstitutionens krav mod aktøren vedrørende uddannelsesforløbet.",
      "valid_from": "2015-01-28",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Hvis uddannelsesinstitutionen er bekendt med, at den anden aktør er gået i betalingsstandsning eller er taget under konkursbehandling, skal den kommune, der er anført på tilmeldingsblanketten, jf. § 11, hurtigst muligt underrettes om uddannelsesforløb, der helt eller delvist ikke er betalt af aktøren. Hvis kommunen er angivet fejlagtigt på tilmeldingsblanketten, skal det ske til rette kommune hurtigst muligt efter, at denne er identificeret, jf. § 18. Stk. 2. § 16, stk. 2, gælder tilsvarende for uddannelsesforløb omfattet af stk. 1. Dog er kommunen ikke forpligtet til at betale, før det følger af de betalingsaftaler, der er indgået mellem uddannelsesinstitutionen og aktøren.",
      "valid_from": "2015-01-28",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Hvis den i § 14, § 15, stk. 2, eller § 17, stk. 1, nævnte kommune er angivet fejlagtigt på tilmeldingsblanketten, jf. § 11, kan uddannelsesinstitutionen rette henvendelse til Styrelsen for Arbejdsmarked og Rekruttering med henblik på bistand til identifikation af rette kommune.",
      "valid_from": "2015-01-28",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Uddannelsesinstitutioner m.fl., der er berettiget til at modtage tilskud eller bevillinger fra Uddannelses- og Forskningsministeriet, jf. § 2, skal indberette antallet af årsstuderende efter denne bekendtgørelse til Uddannelses- og Forskningsministeriet. Stk. 2. Indberetningen sker på samme måde som indberetning af ordinære årsstuderende, herunder i elektronisk form. Indberetning skal ske samtidig med indberetningen af øvrige årsstuderende på uddannelsen og skal følge de regler, der gælder for det pågældende uddannelsesområde.",
      "valid_from": "2015-01-28",
      "valid_to": null
    },
    {
      "provision_ref": "8:20",
      "chapter": "8",
      "section": "20",
      "content": "§ 20. Bekendtgørelsen træder i kraft den 15. februar 2015 og finder anvendelse for samtlige uddannelsesaktiviteter og indberetninger efter denne dato. Stk. 2. Bekendtgørelse nr. 313 af 21. marts 2013 om betaling for visse uddannelsesaktiviteter på Ministeriet for Forskning, Innovation og Videregående Uddannelsers område i forbindelse med lov om en aktiv beskæftigelsesindsats m.m. ophæves.",
      "valid_from": "2015-01-28",
      "valid_to": null
    }
  ],
  "definitions": []
}
