{
  "id": "2010:277",
  "type": "statute",
  "title": "Bekendtgørelse om kompensation for CO2-afgift af brændsler til elproduktion",
  "short_name": "BEK H#LOKDOK04",
  "status": "in_force",
  "issued_date": "2010-03-26",
  "url": "https://www.retsinformation.dk/eli/lta/2010/277/xml",
  "description": "Retsinformation source. DocumentId=BJ000277; AccessionNumber=B20100027705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Energinet.dk træffer afgørelse om ydelse af kompensation for CO 2 -afgift af brændsler, som anvendes til fremstilling af elektricitet i et værk nettilsluttet senest den 31. december 2007, jf. dog stk. 2. Stk. 2. Der ydes ikke kompensation til værker, som omfattes af lov om CO 2 -kvoter. Stk. 3. Der gives kompensation til det enkelte værk, som omfattes af stk. 1. Stk. 4. Ydelse af kompensation er betinget af, at elproducenten indgiver ansøgning herom til Energinet.dk. Stk. 5. I denne bekendtgørelse menes med følgende: 1) CO 2 -afgiftspligtige brændsler: Brændsler, som ifølge lov om kuldioxidafgift af visse energiprodukter er pålagt CO 2 -afgift ved anvendelse til elproduktion fra den 1. januar 2010. 2) Elproducent: En fysisk eller juridisk person, som ejer eller for egen regning driver et værk. 3) Nettilslutning: Tilslutning til elforsyningsnettet eller et internt fordelingsnet. 4) Værk: Et eller flere elproduktionsanlæg, som er beliggende på samme matrikel eller på flere sammenhængende matrikler."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Energinet.dk opgør kompensationens størrelse årligt ved at gange den gældende CO 2 -afgiftsats for brændsler til elproduktion i det pågældende år med brændselsforbruget i et basisår, som er fastsat som nævnt i stk. 2. Stk. 2. Brændselsforbruget i et basisår fastsættes med virkning fra den 1. januar 2010 som afgiftspligtigt forbrug af CO 2 -afgiftspligtige brændsler i det af årene 2005, 2006 eller 2007, hvor forbruget var højest, jf. dog stk. 3 og 4. Hvis værket kun har været i drift i et af årene, fastsættes brændselsforbruget som forbruget i dette år. Stk. 3. Hvis elproduktionen i det år, som udvælges efter stk. 2, må anses for uforholdsmæssigt lav i forhold til elproduktion med tilsvarende anlægskapacitet i 2004 eller tidligere år med regelmæssig drift af pågældende værk, og denne afvigelse kan henføres til nedbrud eller renovering af et eller flere anlæg svarende til en samlet indstilling af driften af værket i mindst 2 måneder eller andre tilsvarende væsentlige driftsforstyrrelser, fastsætter Energinet.dk brændselsforbruget på årsbasis på grundlag af værkets produktion og driftsøkonomi i perioder inden for årene 2005 til 2007, hvor driften må anses for regelmæssig. Stk. 4. Hvis et værk er blevet nettilsluttet i 2007, fastsætter Energinet.dk brændselsforbruget på årsbasis på grundlag værkets produktion i driftsperioden i dette år. Hvis elproduktionen må anses for uforholdsmæssigt lav i forhold til værker med tilsvarende kapacitet og funktion, fastsættes forbruget tillige under hensyntagen til oplysninger om værkets driftsøkonomi."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ydelse af kompensation er betinget af, at værket er anmeldt til det register, som er nævnt i § 85 a, stk. 2, i lov om elforsyning (Stamdataregistret). Stk. 2. Der ydes ikke kompensation, hvis elproduktionen i værket ophører eller bliver omfattet af lov om CO 2 -kvoter. Kompensationen bortfalder fra den første dag i måneden efter, at ændringen anses for indtruffet. Stk. 3. Elproduktionen i et værk, hvortil der tillige ydes pristillæg efter § 58 i lov om elforsyning, anses for ophørt som nævnt i stk. 2, hvis pristillægget bortfalder på grund af varig ophør af driften af værket, jf. bekendtgørelse om pristillæg til elektricitet produceret ved decentral kraftvarme m.v."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den andel af det samlede energiforbrug i et kraft-varme-værk, som er medgået til elproduktion, beregnes som det samlede energiforbrug fratrukket den målte varmeproduktion divideret med 1,25. Andelen, som er medgået til elproduktion, kan dog beregnes som energiforbrug til elproduktion divideret med 0,65, hvis elproducenten ved ansøgningen som nævnt i § 1, stk. 4, godtgør, at producenten har anvendt denne beregning i det udvalgte basisår. Stk. 2. Ved beregning af energiindhold i brændsler anvendes brændværdier, som er nævnt i bilag 1, medmindre elproducenten dokumenterer, at brændværdien for et brændsel afviger fra det, som er nævnt i bilaget."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Elproducenten skal underrette Energinet.dk om alle forhold af betydning for ydelse af kompensation og tilsyn med, at betingelserne for modtagelse af kompensation er opfyldt. Underretning skal ske på det tidspunkt, hvor elproducenten er blevet bekendt med, at pågældende forhold vil indtræffe. Stk. 2. Energinet.dk kan, hvis det vurderes nødvendigt, anmode elproducenten om nærmere angivet dokumentation for, at betingelserne for modtagelse af kompensation er opfyldt, herunder om fremsendelse af regnskaber eller fakturaer med påtegning af en godkendt revisor. Stk. 3. Elproducenten skal ved ansøgning som nævnt i § 1, stk. 4, anvende standardskema udarbejdet af Energinet.dk og medsende dokumentation som nævnt i skemaet. Skema med vejledning offentliggøres på hjemmesiden www.energinet.dk."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Energinet.dk kan tilbageholde udbetalinger af kompensation, hvis elproducenten uanset anmodning fra Energinet.dk ikke inden en fastsat frist meddeler oplysninger til brug for ydelse af kompensation eller tilsyn med, at betingelserne for modtagelse af kompensation er opfyldt, eller hvis elproducentens besvarelse efter Energinet.dk’s vurdering er ufyldestgørende. Stk. 2 . Anmodningen fra Energinet.dk skal sendes med anbefalet brev eller en tilsvarende elektronisk meddelelse og tydeligt angive, hvilke oplysninger elproducenten skal meddele. I anmodningen skal elproducenten gives en frist på minimum 1 uge til at indsende besvarelsen. Det skal fremgå af anmodningen, at Energinet.dk kan tilbageholde udbetalinger, hvis besvarelsen er for sen eller ufyldestgørende. Stk. 3 . Udbetalingerne tilbageholdes fra den dato, hvor Energinet.dk afsender meddelelse til elproducenten om, at der ikke er modtaget en besvarelse inden for fristen, eller at besvarelsen ikke er fyldestgørende. Meddelelsen skal sendes med anbefalet brev eller en tilsvarende elektronisk meddelelse. Stk. 4. Udbetalingerne genoptages, når elproducenten har fremsendt fyldestgørende besvarelse. Udbetalingen sker sammen med næste ordinære månedlige udbetaling."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Energinet.dk’s afgørelser efter §§ 2 og 3 kan påklages til Energiklagenævnet. Klagen skal indgives skriftligt senest 4 uger efter, at afgørelsen er meddelt."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Medmindre højere straf er forskyldt efter anden lovgivning, straffes med bøde den, som afgiver urigtige oplysninger om forhold, hvorom vedkommende er forpligtet til at give oplysninger ifølge § 5, eller undlader at give sådanne oplysninger. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Bekendtgørelsen træder i kraft den 30. marts 2010. Stk. 2. Udbetaling af kompensation fra 1. januar til 31. marts 2010 kan ske den 25. maj 2010 samtidig med udbetaling af kompensation for april under forudsætning af, at elproducenten har indgivet fyldestgørende ansøgning om kompensation senest den 1. maj 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Energinet.dk træffer afgørelse om ydelse af kompensation for CO 2 -afgift af brændsler, som anvendes til fremstilling af elektricitet i et værk nettilsluttet senest den 31. december 2007, jf. dog stk. 2. Stk. 2. Der ydes ikke kompensation til værker, som omfattes af lov om CO 2 -kvoter. Stk. 3. Der gives kompensation til det enkelte værk, som omfattes af stk. 1. Stk. 4. Ydelse af kompensation er betinget af, at elproducenten indgiver ansøgning herom til Energinet.dk. Stk. 5. I denne bekendtgørelse menes med følgende: 1) CO 2 -afgiftspligtige brændsler: Brændsler, som ifølge lov om kuldioxidafgift af visse energiprodukter er pålagt CO 2 -afgift ved anvendelse til elproduktion fra den 1. januar 2010. 2) Elproducent: En fysisk eller juridisk person, som ejer eller for egen regning driver et værk. 3) Nettilslutning: Tilslutning til elforsyningsnettet eller et internt fordelingsnet. 4) Værk: Et eller flere elproduktionsanlæg, som er beliggende på samme matrikel eller på flere sammenhængende matrikler.",
      "valid_from": "2010-03-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Energinet.dk opgør kompensationens størrelse årligt ved at gange den gældende CO 2 -afgiftsats for brændsler til elproduktion i det pågældende år med brændselsforbruget i et basisår, som er fastsat som nævnt i stk. 2. Stk. 2. Brændselsforbruget i et basisår fastsættes med virkning fra den 1. januar 2010 som afgiftspligtigt forbrug af CO 2 -afgiftspligtige brændsler i det af årene 2005, 2006 eller 2007, hvor forbruget var højest, jf. dog stk. 3 og 4. Hvis værket kun har været i drift i et af årene, fastsættes brændselsforbruget som forbruget i dette år. Stk. 3. Hvis elproduktionen i det år, som udvælges efter stk. 2, må anses for uforholdsmæssigt lav i forhold til elproduktion med tilsvarende anlægskapacitet i 2004 eller tidligere år med regelmæssig drift af pågældende værk, og denne afvigelse kan henføres til nedbrud eller renovering af et eller flere anlæg svarende til en samlet indstilling af driften af værket i mindst 2 måneder eller andre tilsvarende væsentlige driftsforstyrrelser, fastsætter Energinet.dk brændselsforbruget på årsbasis på grundlag af værkets produktion og driftsøkonomi i perioder inden for årene 2005 til 2007, hvor driften må anses for regelmæssig. Stk. 4. Hvis et værk er blevet nettilsluttet i 2007, fastsætter Energinet.dk brændselsforbruget på årsbasis på grundlag værkets produktion i driftsperioden i dette år. Hvis elproduktionen må anses for uforholdsmæssigt lav i forhold til værker med tilsvarende kapacitet og funktion, fastsættes forbruget tillige under hensyntagen til oplysninger om værkets driftsøkonomi.",
      "valid_from": "2010-03-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ydelse af kompensation er betinget af, at værket er anmeldt til det register, som er nævnt i § 85 a, stk. 2, i lov om elforsyning (Stamdataregistret). Stk. 2. Der ydes ikke kompensation, hvis elproduktionen i værket ophører eller bliver omfattet af lov om CO 2 -kvoter. Kompensationen bortfalder fra den første dag i måneden efter, at ændringen anses for indtruffet. Stk. 3. Elproduktionen i et værk, hvortil der tillige ydes pristillæg efter § 58 i lov om elforsyning, anses for ophørt som nævnt i stk. 2, hvis pristillægget bortfalder på grund af varig ophør af driften af værket, jf. bekendtgørelse om pristillæg til elektricitet produceret ved decentral kraftvarme m.v.",
      "valid_from": "2010-03-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den andel af det samlede energiforbrug i et kraft-varme-værk, som er medgået til elproduktion, beregnes som det samlede energiforbrug fratrukket den målte varmeproduktion divideret med 1,25. Andelen, som er medgået til elproduktion, kan dog beregnes som energiforbrug til elproduktion divideret med 0,65, hvis elproducenten ved ansøgningen som nævnt i § 1, stk. 4, godtgør, at producenten har anvendt denne beregning i det udvalgte basisår. Stk. 2. Ved beregning af energiindhold i brændsler anvendes brændværdier, som er nævnt i bilag 1, medmindre elproducenten dokumenterer, at brændværdien for et brændsel afviger fra det, som er nævnt i bilaget.",
      "valid_from": "2010-03-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Elproducenten skal underrette Energinet.dk om alle forhold af betydning for ydelse af kompensation og tilsyn med, at betingelserne for modtagelse af kompensation er opfyldt. Underretning skal ske på det tidspunkt, hvor elproducenten er blevet bekendt med, at pågældende forhold vil indtræffe. Stk. 2. Energinet.dk kan, hvis det vurderes nødvendigt, anmode elproducenten om nærmere angivet dokumentation for, at betingelserne for modtagelse af kompensation er opfyldt, herunder om fremsendelse af regnskaber eller fakturaer med påtegning af en godkendt revisor. Stk. 3. Elproducenten skal ved ansøgning som nævnt i § 1, stk. 4, anvende standardskema udarbejdet af Energinet.dk og medsende dokumentation som nævnt i skemaet. Skema med vejledning offentliggøres på hjemmesiden www.energinet.dk.",
      "valid_from": "2010-03-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Energinet.dk kan tilbageholde udbetalinger af kompensation, hvis elproducenten uanset anmodning fra Energinet.dk ikke inden en fastsat frist meddeler oplysninger til brug for ydelse af kompensation eller tilsyn med, at betingelserne for modtagelse af kompensation er opfyldt, eller hvis elproducentens besvarelse efter Energinet.dk’s vurdering er ufyldestgørende. Stk. 2 . Anmodningen fra Energinet.dk skal sendes med anbefalet brev eller en tilsvarende elektronisk meddelelse og tydeligt angive, hvilke oplysninger elproducenten skal meddele. I anmodningen skal elproducenten gives en frist på minimum 1 uge til at indsende besvarelsen. Det skal fremgå af anmodningen, at Energinet.dk kan tilbageholde udbetalinger, hvis besvarelsen er for sen eller ufyldestgørende. Stk. 3 . Udbetalingerne tilbageholdes fra den dato, hvor Energinet.dk afsender meddelelse til elproducenten om, at der ikke er modtaget en besvarelse inden for fristen, eller at besvarelsen ikke er fyldestgørende. Meddelelsen skal sendes med anbefalet brev eller en tilsvarende elektronisk meddelelse. Stk. 4. Udbetalingerne genoptages, når elproducenten har fremsendt fyldestgørende besvarelse. Udbetalingen sker sammen med næste ordinære månedlige udbetaling.",
      "valid_from": "2010-03-26",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Energinet.dk’s afgørelser efter §§ 2 og 3 kan påklages til Energiklagenævnet. Klagen skal indgives skriftligt senest 4 uger efter, at afgørelsen er meddelt.",
      "valid_from": "2010-03-26",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Medmindre højere straf er forskyldt efter anden lovgivning, straffes med bøde den, som afgiver urigtige oplysninger om forhold, hvorom vedkommende er forpligtet til at give oplysninger ifølge § 5, eller undlader at give sådanne oplysninger. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-03-26",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Bekendtgørelsen træder i kraft den 30. marts 2010. Stk. 2. Udbetaling af kompensation fra 1. januar til 31. marts 2010 kan ske den 25. maj 2010 samtidig med udbetaling af kompensation for april under forudsætning af, at elproducenten har indgivet fyldestgørende ansøgning om kompensation senest den 1. maj 2010.",
      "valid_from": "2010-03-26",
      "valid_to": null
    }
  ],
  "definitions": []
}
