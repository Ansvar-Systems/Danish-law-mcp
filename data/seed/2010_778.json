{
  "id": "2010:778",
  "type": "statute",
  "title": "Bekendtgørelse om Visitdenmarks koordination af den nationale turismefremmeindsats, om Visitdenmarks bestyrelse og om den rådgivende nomineringskomité",
  "short_name": "BEK H#LOKDOK04",
  "status": "in_force",
  "issued_date": "2010-06-22",
  "url": "https://www.retsinformation.dk/eli/lta/2010/778/xml",
  "description": "Retsinformation source. DocumentId=AU004090; AccessionNumber=B20100077805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. For at varetage den nationale koordination af væsentlige, internationale aktiviteter til markedsføring og branding af Danmark som turistmål samt med henblik på gensidig orientering og koordineret offentliggørelse på bl.a. Visitdenmarks hjemmeside, kan Visitdenmark forlange at få følgende oplysninger udleveret fra kommuner og regioner samt fra kommunale og regionale turismeudviklingsselskaber og nationalparkfonde: 1) Information om planlagte og igangværende aktiviteter relateret til international markedsføring og branding af dansk turisme, herunder projektbeskrivelser, budgetter, regnskaber, afrapporteringer, samarbejdsaftaler, statistik og lignende oplysninger. 2) Information om strategi- og handleplaner vedrørende turismefremmeindsatsen, information om større turismeudviklingsprojekter samt statistik og analyser og lignende oplysninger. 3) Information om turismeprodukter og -oplevelser, herunder overnatningsfaciliteter, mødefaciliteter, attraktioner, større begivenheder og arrangementer, relevant nyt inden for kultur og arkitektur samt lignende oplysninger. Stk. 2. Visitdenmark kan ikke forlange at få oplysninger udleveret, som relaterer sig til aktiviteter, der er undtaget fra kravet om koordination med Visitdenmark, jf. § 4."
    },
    {
      "provision_ref": "2",
      "section": "2",
      "content": "§ 2. Visitdenmarks bestyrelse består af 7 medlemmer inklusive formanden."
    },
    {
      "provision_ref": "3",
      "section": "3",
      "content": "§ 3. Den rådgivende nomineringskomité består af 7 medlemmer inklusive formanden. Stk. 2. Økonomi- og Erhvervsministeriet, Dansk Erhverv, DI, Danske Regioner, Kommunernes Landsforening, Turisterhvervets Samarbejdsforum og HORESTA udpeger hver ét medlem til den rådgivende nomineringskomité. Stk. 3. Medlemmerne af den rådgivende nomineringskomité skal have viden om og kendskab til relevante kandidater, der er kvalificeret til Visitdenmarks bestyrelse. Stk. 4. Formanden for den rådgivende nomineringskomité indkalder til møder i den rådgivende nomineringskomité."
    },
    {
      "provision_ref": "4",
      "section": "4",
      "content": "§ 4. Kommuner og kommunale turismeudviklingsselskaber samt regioner og regionale turismeudviklingsselskaber er undtaget fra kravet om koordination af alle væsentlige internationale aktiviteter til markedsføring og branding af Danmark som turistmål med Visitdenmark, som medfinansieres af offentlige midler, for så vidt angår følgende typer af aktiviteter: 1) Aktiviteter med et samlet budget på under 250.000 kroner. 2) Enkeltstående begivenheder af kulturel karakter, som er afgrænset til fx den enkelte kommune eller region, og som samtidig ikke vurderes at have en særlig markedsførings- eller brandingmæssig betydning for hele Danmark som turistmål, herunder lokale festivaler, sportsbegivenheder eller julemarkeder mv. i den enkelte kommune eller region."
    },
    {
      "provision_ref": "5",
      "section": "5",
      "content": "§ 5. Kommuner og regioner kan fortsat informere i udlandet om forhold, som har tilknytning til den regionale eller kommunale myndighed, for eksempel om miljøforhold, tilgængelighed, bo- og levevilkår, offentlige tilbud mv. via hjemmesider, repræsentationskontorer, venskabsbyer og lignende."
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft 1. juli 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. For at varetage den nationale koordination af væsentlige, internationale aktiviteter til markedsføring og branding af Danmark som turistmål samt med henblik på gensidig orientering og koordineret offentliggørelse på bl.a. Visitdenmarks hjemmeside, kan Visitdenmark forlange at få følgende oplysninger udleveret fra kommuner og regioner samt fra kommunale og regionale turismeudviklingsselskaber og nationalparkfonde: 1) Information om planlagte og igangværende aktiviteter relateret til international markedsføring og branding af dansk turisme, herunder projektbeskrivelser, budgetter, regnskaber, afrapporteringer, samarbejdsaftaler, statistik og lignende oplysninger. 2) Information om strategi- og handleplaner vedrørende turismefremmeindsatsen, information om større turismeudviklingsprojekter samt statistik og analyser og lignende oplysninger. 3) Information om turismeprodukter og -oplevelser, herunder overnatningsfaciliteter, mødefaciliteter, attraktioner, større begivenheder og arrangementer, relevant nyt inden for kultur og arkitektur samt lignende oplysninger. Stk. 2. Visitdenmark kan ikke forlange at få oplysninger udleveret, som relaterer sig til aktiviteter, der er undtaget fra kravet om koordination med Visitdenmark, jf. § 4.",
      "valid_from": "2010-06-22",
      "valid_to": null
    },
    {
      "provision_ref": "2",
      "section": "2",
      "content": "§ 2. Visitdenmarks bestyrelse består af 7 medlemmer inklusive formanden.",
      "valid_from": "2010-06-22",
      "valid_to": null
    },
    {
      "provision_ref": "3",
      "section": "3",
      "content": "§ 3. Den rådgivende nomineringskomité består af 7 medlemmer inklusive formanden. Stk. 2. Økonomi- og Erhvervsministeriet, Dansk Erhverv, DI, Danske Regioner, Kommunernes Landsforening, Turisterhvervets Samarbejdsforum og HORESTA udpeger hver ét medlem til den rådgivende nomineringskomité. Stk. 3. Medlemmerne af den rådgivende nomineringskomité skal have viden om og kendskab til relevante kandidater, der er kvalificeret til Visitdenmarks bestyrelse. Stk. 4. Formanden for den rådgivende nomineringskomité indkalder til møder i den rådgivende nomineringskomité.",
      "valid_from": "2010-06-22",
      "valid_to": null
    },
    {
      "provision_ref": "4",
      "section": "4",
      "content": "§ 4. Kommuner og kommunale turismeudviklingsselskaber samt regioner og regionale turismeudviklingsselskaber er undtaget fra kravet om koordination af alle væsentlige internationale aktiviteter til markedsføring og branding af Danmark som turistmål med Visitdenmark, som medfinansieres af offentlige midler, for så vidt angår følgende typer af aktiviteter: 1) Aktiviteter med et samlet budget på under 250.000 kroner. 2) Enkeltstående begivenheder af kulturel karakter, som er afgrænset til fx den enkelte kommune eller region, og som samtidig ikke vurderes at have en særlig markedsførings- eller brandingmæssig betydning for hele Danmark som turistmål, herunder lokale festivaler, sportsbegivenheder eller julemarkeder mv. i den enkelte kommune eller region.",
      "valid_from": "2010-06-22",
      "valid_to": null
    },
    {
      "provision_ref": "5",
      "section": "5",
      "content": "§ 5. Kommuner og regioner kan fortsat informere i udlandet om forhold, som har tilknytning til den regionale eller kommunale myndighed, for eksempel om miljøforhold, tilgængelighed, bo- og levevilkår, offentlige tilbud mv. via hjemmesider, repræsentationskontorer, venskabsbyer og lignende.",
      "valid_from": "2010-06-22",
      "valid_to": null
    },
    {
      "provision_ref": "6",
      "section": "6",
      "content": "§ 6. Bekendtgørelsen træder i kraft 1. juli 2010.",
      "valid_from": "2010-06-22",
      "valid_to": null
    }
  ],
  "definitions": []
}
