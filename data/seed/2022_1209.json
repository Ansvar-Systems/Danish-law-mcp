{
  "id": "2022:1209",
  "type": "statute",
  "title": "Bekendtgørelse om kapacitetsfastsættelse, zoner og profilgymnasier for de gymnasiale uddannelser",
  "short_name": "BEK H#LOKDOK04",
  "status": "in_force",
  "issued_date": "2022-08-29",
  "url": "https://www.retsinformation.dk/eli/lta/2022/1209/xml",
  "description": "Retsinformation source. DocumentId=DA000971; AccessionNumber=B20220120905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den årlige fastsættelse af kapaciteten for de treårige uddannelser til teknisk, merkantil og almen studentereksamen, den toårige uddannelse til hf-eksamen samt pre-IB, jf. § 8, stk. 2 og 3, i lov om institutioner for almengymnasiale uddannelser og almen voksenuddannelse m.v., sker efter reglerne i §§ 2-5."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Styrelsen for Undervisning og Kvalitet indleder processen efter § 1 med på landsplan, på regionalt plan og for den enkelte institution at fastsætte en beregningsteknisk kapacitet. Den beregningstekniske kapacitet svarer nationalt og i den enkelte region til det forventede antal ansøgere det kommende skoleår for hver uddannelse samt pre-IB. Den beregningstekniske kapacitet for institutionen opgøres i antal elever pr. institution eller afdeling, hvis institutionen har afdelinger, for hver uddannelse samt pre-IB. Stk. 2. Styrelsen for Undervisning og Kvalitet giver senest den 1. september institutionen meddelelse om størrelsen af den beregningstekniske kapacitet for institutionen. Samtidig offentliggør styrelsen den beregningstekniske kapacitet på landsplan, regionalt plan samt for de enkelte institutioner på Børne- og Undervisningsministeriets hjemmeside."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Institutionen indberetter senest fire uger efter meddelelsen i § 2, stk. 2, følgende oplysninger til Styrelsen for Undervisning og Kvalitet: 1) Bestyrelsens indstilling efter § 8, stk. 2, i lov om institutioner for almengymnasiale uddannelser og almen voksenuddannelse m.v. om institutionens kapacitet for det kommende skoleår opdelt på hver uddannelse samt pre-IB. Bestyrelsen begrunder indstillingen, hvis indstillingen afviger fra den beregningstekniske kapacitet. 2) Oplysninger om øvrige forhold, som styrelsen forinden har anmodet om. Stk. 2. Institutionen foretager indberetningen digitalt på den måde, som er anvist af Styrelsen for Undervisning og Kvalitet, og benytter den elektroniske indberetningsflade, styrelsen anviser hertil."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Styrelsen for Undervisning og Kvalitet fastsætter en foreløbig kapacitet på landsplan og regionalt plan samt for de enkelte institutioner. Styrelsen inddrager regionen heri. Den foreløbige kapacitet svarer til den beregningstekniske kapacitet, jf. § 2, med eventuelle justeringer efter modtagelse af indstilling fra institutionerne, jf. § 3. Stk. 2. Styrelsen for Undervisning og Kvalitet giver senest den 1. februar institutionen meddelelse om størrelsen af den foreløbige kapacitet for institutionen. Samtidig offentliggør styrelsen den foreløbige kapacitet på landsplan, regionalt plan samt for de enkelte institutioner på Børne- og Undervisningsministeriets hjemmeside."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Styrelsen for Undervisning og Kvalitet afslutter processen efter § 1 med på landsplan og regionalt plan samt for de enkelte institutioner at fastsætte en endelig kapacitet, som ansøgerne fordeles på baggrund af. Den endelige kapacitet svarer til den foreløbige kapacitet, jf. § 4, med eventuelle justeringer på baggrund af det faktiske ansøgertal til det kommende skoleår. Stk. 2. Styrelsen for Undervisning og Kvalitet giver senest den 15. maj institutionen meddelelse om størrelsen af den endelige kapacitet for institutionen. Samtidig offentliggør styrelsen den endelige kapacitet på landsplan, regionalt plan samt for de enkelte institutioner på Børne- og Undervisningsministeriets hjemmeside. Stk. 3. Den endelige kapacitet er bindende for institutionen, men kan hæves af regionsrådet med en eller flere elevpladser, jf. § 8, stk. 4, § 11 j, stk. 2, og § 11 k, stk. 2, i lov om institutioner for almengymnasiale uddannelser og almen voksenuddannelse m.v. samt §§ 6-7."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Regionsrådet i den region, hvor institutionen eller afdelingen, hvis institutionen har afdelinger, ligger, hæver i medfør af § 8, stk. 4, i lov om institutioner for almengymnasiale uddannelser og almen voksenuddannelse m.v. kapaciteten på institutionen eller afdelingen, såfremt institutionen eller afdelingen ikke har tilstrækkelig kapacitet, jf. § 5, hvis 1) udfaldet af en genoptagelse eller en klage efter § 12, stk. 1-2, i lov om institutioner for almengymnasiale uddannelser og almen voksenuddannelse m.v. medfører, at ansøgeren skal have plads på den pågældende institution eller afdeling, eller 2) institutionen anmoder regionsrådet herom med henblik på at sikre plads til en af institutionens elever, der skal gå første år om. Stk. 2. Regionsrådet i den region, hvor institutionen eller afdelingen, hvis institutionen har afdelinger, ligger, kan efter anmodning fra en institution hæve kapaciteten på institutionen eller afdelingen i medfør af § 8, stk. 4, i lov om institutioner for almengymnasiale uddannelser og almen voksenuddannelse m.v., såfremt institutionen eller afdelingen ikke har tilstrækkelig kapacitet, jf. § 5, til at optage ansøgere efter § 14 i lov om de gymnasiale uddannelser eller ansøgere, der søger om optagelse efter første hele uge af november. På baggrund af en vurdering af den samlede kapacitetsfastsættelse i regionen kan regionsrådet afvise at hæve kapaciteten på institutionen eller afdelingen. Hvis regionsrådet afviser at hæve kapaciteten på institutionen eller afdelingen, kan regionsrådet 1) henvise ansøgeren til at søge optagelse på en anden institution eller afdeling med ledig kapacitet inden for 45 minutters transporttid fra ansøgerens bopæl, eller 2) hæve kapaciteten på en anden institution eller afdeling inden for 45 minutters transporttid fra ansøgerens bopæl og henvise ansøgeren til at søge optagelse på den pågældende institution eller afdeling."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Regionsrådet kan hæve kapaciteten på en institution eller afdeling, jf. § 11 j, stk. 2, 5. pkt. i lov om institutioner for almengymnasiale uddannelser og almen voksenuddannelse m.v., såfremt regionen i helt særlige tilfælde vurderer, at et eller flere af følgende hensyn bør tillægges større vægt end hensynet til ansøgerens kortest mulige transporttid: 1) Hensynet til institutions eller afdelings mulighed for hensigtsmæssig klassedannelse, overholdelse af det fleksible klasseloft og bygningsmæssige kapacitet. 2) Hensynet til særlige lokale forhold af betydning for de enkelte ansøgere, herunder i særlige tilfælde ansøgernes samlede transporttid, således at to eller flere ansøgere samlet set får den korteste transporttid, selvom den enkelte ansøger isoleret set ikke fordeles til den institution, hvortil ansøgeren vil få den korteste transporttid. 3) Hensynet til at sikre et tilstrækkeligt og varieret uddannelsesudbud til alle unge i regionen. 4) Hensynet til at fordele ansøgeren til et voksenuddannelsescenter (VUC), såfremt ansøgeren er over 20 år og har prioriteret den toårige uddannelse til hf-eksamen på et sådan som sit højeste prioriterede uddannelsesønske."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Institutionen informerer løbende regionsrådet om institutionens eller, hvis institutionen har afdelinger, afdelingens ledige kapacitet efter procedure fastsat herfor af regionsrådet."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Styrelsen for Undervisning og Kvalitet offentliggør på Børne- og Undervisningsministeriets hjemmeside, om en zone, jf. bilag 1, har status som fordelingszone eller afstandszone."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Den grænse, der skal fastsættes efter § 11 d, stk. 2, i lov om institutioner for almengymnasiale uddannelser og almen voksenuddannelse m.v., fastsættes til 35 pct. Stk. 2. Følgende gymnasiale uddannelser på institutioner eller afdelinger, hvis institutionen har afdelinger, kan ikke i sig selv medføre, at en zone får status som fordelingszone, selvom forskellen i forældreindkomsten blandt tilgåede elever efter § 11 d, stk. 2, i lov om institutioner for almengymnasiale uddannelser og almen voksenuddannelse m.v., overstiger 35 pct., jf. stk. 1: 1) Gymnasiale uddannelser på institutioner eller afdelinger, hvis institutionen har afdelinger, med færre end 28 tilgåede elever på den pågældende uddannelse. 2) Gymnasiale uddannelser på institutioner eller afdelinger, hvis institutionen har afdelinger, som samlet på tværs af samtlige gymnasiale uddannelser på institutionen eller afdelingen har færre end 84 tilgåede elever. Stk. 3. Forældreindkomsten blandt tilgåede elever, jf. § 11 d, stk. 2, i lov om institutioner for almengymnasiale uddannelser og almen voksenuddannelse m.v., opgøres som medianindkomsten. Ved tilgåede elever forstås elever på første klassetrin på den eller de pågældende uddannelser opgjort pr. 30. september det indeværende skoleår."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For hver afstandszone, jf. § 11 d, stk. 2, 2. pkt. i lov om institutioner for almengymnasiale uddannelser og almen voksenuddannelse m.v., opgøres det årligt, om zonen, jf. § 11 d, stk. 2, 1. pkt. i samme lov og § 10, skal skifte status til fordelingszone."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Når en zone har været fordelingszone i tre på hinanden følgende skoleår, foretages en vurdering af, om zonen skal skifte status til afstandszone. Der tages ved vurderingen udgangspunkt i, om forskellen i forældreindkomsten efter § 11 d, stk. 2, 1. pkt. i lov om institutioner for almengymnasiale uddannelser og almen voksenuddannelse m.v., jf. dog § 10, stk. 2, for de senest fordelte ansøgere, ville overstige 35 pct., sammenlignet med ansøgere med bopæl i zonen, såfremt ansøgerne var blevet fordelt efter samme lovs § 11 h. Overstiger forskellen 35 pct., fastholdes zonen som fordelingszone."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Regionsrådet fastsætter procedure og ansøgningsfrist for ansøgning om at blive profilgymnasium, jf. § 11 a i lov om institutioner for almengymnasiale uddannelser og almen voksenuddannelse m.v. og § 34 d i lov om institutioner for erhvervsrettet uddannelse."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En institution eller en afdeling har en særligt stærk faglig profil, jf. § 11 a, stk. 1, 3. pkt. i lov om institutioner for almengymnasiale uddannelser og almen voksenuddannelse m.v. og § 34 d, stk. 1, 3. pkt. i lov om institutioner for erhvervsrettet uddannelse, hvis 1) institutionen eller afdelingen har et særligt stærkt og veletableret uddannelsestilbud inden for et bestemt fagligt område, der ikke findes tilsvarende på andre institutioner eller afdelinger i nærheden, 2) profilen knytter sig til en eller flere studieretninger på institutionen eller afdelingen, og der som minimum indgår to fag på A-niveau som studieretningsfag i den eller de pågældende studieretninger, 3) uddannelsestilbuddet, jf. nr. 1, omfatter tilbud både inden for og uden for den almindelige undervisning, 4) institutionen eller afdelingen samarbejder med eksterne aktører med relevans for profilen, og 5) institutionen eller afdelingen stiller særlige krav til ansøgerens faglige forudsætninger inden for det faglige område, jf. nr. 1."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Regionsrådet lægger ved vurderingen efter § 11 a, stk. 2, i lov om institutioner for almengymnasiale uddannelser og almen voksenuddannelse m.v. og § 34 d, stk. 2, i lov om institutioner for erhvervsrettet uddannelse, vægt på, om en godkendelse som profilgymnasium forventes at være medvirkende til, at en zone skifter status til eller fastholdes som fordelingszone, jf. § 11 d, stk. 2, i lov om institutioner for almengymnasiale uddannelser og almen voksenuddannelse m.v. samt § 10 og § 12."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Regionsrådet kan i forbindelse med godkendelsen til profilgymnasium gøre godkendelsen tidsbegrænset for et eller flere skoleår ad gangen. Stk. 2. Regionsrådet kan i forbindelse med godkendelsen eller rådets løbende monitorering af godkendte profilgymnasier, jf. § 11 a, stk. 2, i lov om institutioner for almengymnasiale uddannelser og almen voksenuddannelse m.v. og § 34 d, stk. 2, i lov om institutioner for erhvervsrette uddannelse fastsætte et loft over antallet af profilelever, hvis 1) andelen af profilelever bliver så høj, at der ikke er plads til ansøgere bosat i lokalområdet, og disse ansøgere dermed får uforholdsmæssigt langt til nærmeste alternative uddannelsesudbud, eller 2) et loft vil kunne medvirke til at undgå en skævvridning af elevsammensætningen. Stk. 3. Regionsrådet kan tilbagekalde en godkendelse til profilgymnasium, hvis 1) de oprindelige forudsætninger for godkendelsen bortfalder, 2) godkendelsen i en sammenhængende periode på 1 år ikke benyttes, eller 3) institutionens eller afdelingens profilstatus er uhensigtsmæssig i forhold til den overordnede målsætning om at sikre en mere balanceret elevsammensætning i zonen, på institutionen eller på omkringliggende institutioner."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Til brug for vurderingen i §§ 15-16 vil regionen i dialog med Styrelsen for It og Læring få adgang til aggregeret data om forældreindkomsten i form af medianindkomsten pr. uddannelse pr. afdeling samt medianindkomsten i zonen. vil ligeledes i dialog med styrelsen få adgang til aggregeret data om forældreindkomsten for ansøgere, der har fået forrang som profilansøgere. Regionen vil endvidere have adgang til søgetal og tilgangstal."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Regionsrådet kan alene give en godkendelse til profilgymnasium eller ændre i en eksisterende godkendelse med virkning for det førstkommende skoleår, hvis meddelelse herom er sendt til Styrelsen for Undervisning og Kvalitet senest den 1. december."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. §§ 13-18 finder ikke anvendelse for Sankt Annæ Gymnasium."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Bekendtgørelsen træder i kraft den 1. september 2022 med virkning fra og med skoleåret 2023/24. Stk. 2. Regionsrådet kan uanset fristen i § 18 frem til og med den 15. december 2022 give meddelelse til Styrelsen for Undervisning og Kvalitet om, at en institution eller afdeling er blevet godkendt som profilgymnasium med virkning for skoleåret 2023/24. Stk. 3. Aurehøj Gymnasium bevarer sin status som profilgymnasium med den hidtidige profil til andet måtte blive bestemt i medfør af §§ 13-18. Frederiksberg Gymnasium bevarer sin status som profilgymnasium med den hidtidige profil og på de hidtidige vilkår til og med skoleåret 2023/24, hvor den nuværende godkendelse udløber. Stk. 4. Ved tilgåede elever forstås i skoleåret 2023/24 uanset § 10, stk. 3, 2. pkt. elever på første klassetrin på den eller de pågældende uddannelser opgjort pr. 30. september 2021. Stk. 5. Regionsrådet nedsætter senest den 1. oktober 2022 de enkelte gymnasiesamarbejder."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Den årlige fastsættelse af kapaciteten for de treårige uddannelser til teknisk, merkantil og almen studentereksamen, den toårige uddannelse til hf-eksamen samt pre-IB, jf. § 8, stk. 2 og 3, i lov om institutioner for almengymnasiale uddannelser og almen voksenuddannelse m.v., sker efter reglerne i §§ 2-5.",
      "valid_from": "2022-08-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Styrelsen for Undervisning og Kvalitet indleder processen efter § 1 med på landsplan, på regionalt plan og for den enkelte institution at fastsætte en beregningsteknisk kapacitet. Den beregningstekniske kapacitet svarer nationalt og i den enkelte region til det forventede antal ansøgere det kommende skoleår for hver uddannelse samt pre-IB. Den beregningstekniske kapacitet for institutionen opgøres i antal elever pr. institution eller afdeling, hvis institutionen har afdelinger, for hver uddannelse samt pre-IB. Stk. 2. Styrelsen for Undervisning og Kvalitet giver senest den 1. september institutionen meddelelse om størrelsen af den beregningstekniske kapacitet for institutionen. Samtidig offentliggør styrelsen den beregningstekniske kapacitet på landsplan, regionalt plan samt for de enkelte institutioner på Børne- og Undervisningsministeriets hjemmeside.",
      "valid_from": "2022-08-29",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Institutionen indberetter senest fire uger efter meddelelsen i § 2, stk. 2, følgende oplysninger til Styrelsen for Undervisning og Kvalitet: 1) Bestyrelsens indstilling efter § 8, stk. 2, i lov om institutioner for almengymnasiale uddannelser og almen voksenuddannelse m.v. om institutionens kapacitet for det kommende skoleår opdelt på hver uddannelse samt pre-IB. Bestyrelsen begrunder indstillingen, hvis indstillingen afviger fra den beregningstekniske kapacitet. 2) Oplysninger om øvrige forhold, som styrelsen forinden har anmodet om. Stk. 2. Institutionen foretager indberetningen digitalt på den måde, som er anvist af Styrelsen for Undervisning og Kvalitet, og benytter den elektroniske indberetningsflade, styrelsen anviser hertil.",
      "valid_from": "2022-08-29",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Styrelsen for Undervisning og Kvalitet fastsætter en foreløbig kapacitet på landsplan og regionalt plan samt for de enkelte institutioner. Styrelsen inddrager regionen heri. Den foreløbige kapacitet svarer til den beregningstekniske kapacitet, jf. § 2, med eventuelle justeringer efter modtagelse af indstilling fra institutionerne, jf. § 3. Stk. 2. Styrelsen for Undervisning og Kvalitet giver senest den 1. februar institutionen meddelelse om størrelsen af den foreløbige kapacitet for institutionen. Samtidig offentliggør styrelsen den foreløbige kapacitet på landsplan, regionalt plan samt for de enkelte institutioner på Børne- og Undervisningsministeriets hjemmeside.",
      "valid_from": "2022-08-29",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Styrelsen for Undervisning og Kvalitet afslutter processen efter § 1 med på landsplan og regionalt plan samt for de enkelte institutioner at fastsætte en endelig kapacitet, som ansøgerne fordeles på baggrund af. Den endelige kapacitet svarer til den foreløbige kapacitet, jf. § 4, med eventuelle justeringer på baggrund af det faktiske ansøgertal til det kommende skoleår. Stk. 2. Styrelsen for Undervisning og Kvalitet giver senest den 15. maj institutionen meddelelse om størrelsen af den endelige kapacitet for institutionen. Samtidig offentliggør styrelsen den endelige kapacitet på landsplan, regionalt plan samt for de enkelte institutioner på Børne- og Undervisningsministeriets hjemmeside. Stk. 3. Den endelige kapacitet er bindende for institutionen, men kan hæves af regionsrådet med en eller flere elevpladser, jf. § 8, stk. 4, § 11 j, stk. 2, og § 11 k, stk. 2, i lov om institutioner for almengymnasiale uddannelser og almen voksenuddannelse m.v. samt §§ 6-7.",
      "valid_from": "2022-08-29",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Regionsrådet i den region, hvor institutionen eller afdelingen, hvis institutionen har afdelinger, ligger, hæver i medfør af § 8, stk. 4, i lov om institutioner for almengymnasiale uddannelser og almen voksenuddannelse m.v. kapaciteten på institutionen eller afdelingen, såfremt institutionen eller afdelingen ikke har tilstrækkelig kapacitet, jf. § 5, hvis 1) udfaldet af en genoptagelse eller en klage efter § 12, stk. 1-2, i lov om institutioner for almengymnasiale uddannelser og almen voksenuddannelse m.v. medfører, at ansøgeren skal have plads på den pågældende institution eller afdeling, eller 2) institutionen anmoder regionsrådet herom med henblik på at sikre plads til en af institutionens elever, der skal gå første år om. Stk. 2. Regionsrådet i den region, hvor institutionen eller afdelingen, hvis institutionen har afdelinger, ligger, kan efter anmodning fra en institution hæve kapaciteten på institutionen eller afdelingen i medfør af § 8, stk. 4, i lov om institutioner for almengymnasiale uddannelser og almen voksenuddannelse m.v., såfremt institutionen eller afdelingen ikke har tilstrækkelig kapacitet, jf. § 5, til at optage ansøgere efter § 14 i lov om de gymnasiale uddannelser eller ansøgere, der søger om optagelse efter første hele uge af november. På baggrund af en vurdering af den samlede kapacitetsfastsættelse i regionen kan regionsrådet afvise at hæve kapaciteten på institutionen eller afdelingen. Hvis regionsrådet afviser at hæve kapaciteten på institutionen eller afdelingen, kan regionsrådet 1) henvise ansøgeren til at søge optagelse på en anden institution eller afdeling med ledig kapacitet inden for 45 minutters transporttid fra ansøgerens bopæl, eller 2) hæve kapaciteten på en anden institution eller afdeling inden for 45 minutters transporttid fra ansøgerens bopæl og henvise ansøgeren til at søge optagelse på den pågældende institution eller afdeling.",
      "valid_from": "2022-08-29",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Regionsrådet kan hæve kapaciteten på en institution eller afdeling, jf. § 11 j, stk. 2, 5. pkt. i lov om institutioner for almengymnasiale uddannelser og almen voksenuddannelse m.v., såfremt regionen i helt særlige tilfælde vurderer, at et eller flere af følgende hensyn bør tillægges større vægt end hensynet til ansøgerens kortest mulige transporttid: 1) Hensynet til institutions eller afdelings mulighed for hensigtsmæssig klassedannelse, overholdelse af det fleksible klasseloft og bygningsmæssige kapacitet. 2) Hensynet til særlige lokale forhold af betydning for de enkelte ansøgere, herunder i særlige tilfælde ansøgernes samlede transporttid, således at to eller flere ansøgere samlet set får den korteste transporttid, selvom den enkelte ansøger isoleret set ikke fordeles til den institution, hvortil ansøgeren vil få den korteste transporttid. 3) Hensynet til at sikre et tilstrækkeligt og varieret uddannelsesudbud til alle unge i regionen. 4) Hensynet til at fordele ansøgeren til et voksenuddannelsescenter (VUC), såfremt ansøgeren er over 20 år og har prioriteret den toårige uddannelse til hf-eksamen på et sådan som sit højeste prioriterede uddannelsesønske.",
      "valid_from": "2022-08-29",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Institutionen informerer løbende regionsrådet om institutionens eller, hvis institutionen har afdelinger, afdelingens ledige kapacitet efter procedure fastsat herfor af regionsrådet.",
      "valid_from": "2022-08-29",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Styrelsen for Undervisning og Kvalitet offentliggør på Børne- og Undervisningsministeriets hjemmeside, om en zone, jf. bilag 1, har status som fordelingszone eller afstandszone.",
      "valid_from": "2022-08-29",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Den grænse, der skal fastsættes efter § 11 d, stk. 2, i lov om institutioner for almengymnasiale uddannelser og almen voksenuddannelse m.v., fastsættes til 35 pct. Stk. 2. Følgende gymnasiale uddannelser på institutioner eller afdelinger, hvis institutionen har afdelinger, kan ikke i sig selv medføre, at en zone får status som fordelingszone, selvom forskellen i forældreindkomsten blandt tilgåede elever efter § 11 d, stk. 2, i lov om institutioner for almengymnasiale uddannelser og almen voksenuddannelse m.v., overstiger 35 pct., jf. stk. 1: 1) Gymnasiale uddannelser på institutioner eller afdelinger, hvis institutionen har afdelinger, med færre end 28 tilgåede elever på den pågældende uddannelse. 2) Gymnasiale uddannelser på institutioner eller afdelinger, hvis institutionen har afdelinger, som samlet på tværs af samtlige gymnasiale uddannelser på institutionen eller afdelingen har færre end 84 tilgåede elever. Stk. 3. Forældreindkomsten blandt tilgåede elever, jf. § 11 d, stk. 2, i lov om institutioner for almengymnasiale uddannelser og almen voksenuddannelse m.v., opgøres som medianindkomsten. Ved tilgåede elever forstås elever på første klassetrin på den eller de pågældende uddannelser opgjort pr. 30. september det indeværende skoleår.",
      "valid_from": "2022-08-29",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. For hver afstandszone, jf. § 11 d, stk. 2, 2. pkt. i lov om institutioner for almengymnasiale uddannelser og almen voksenuddannelse m.v., opgøres det årligt, om zonen, jf. § 11 d, stk. 2, 1. pkt. i samme lov og § 10, skal skifte status til fordelingszone.",
      "valid_from": "2022-08-29",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Når en zone har været fordelingszone i tre på hinanden følgende skoleår, foretages en vurdering af, om zonen skal skifte status til afstandszone. Der tages ved vurderingen udgangspunkt i, om forskellen i forældreindkomsten efter § 11 d, stk. 2, 1. pkt. i lov om institutioner for almengymnasiale uddannelser og almen voksenuddannelse m.v., jf. dog § 10, stk. 2, for de senest fordelte ansøgere, ville overstige 35 pct., sammenlignet med ansøgere med bopæl i zonen, såfremt ansøgerne var blevet fordelt efter samme lovs § 11 h. Overstiger forskellen 35 pct., fastholdes zonen som fordelingszone.",
      "valid_from": "2022-08-29",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Regionsrådet fastsætter procedure og ansøgningsfrist for ansøgning om at blive profilgymnasium, jf. § 11 a i lov om institutioner for almengymnasiale uddannelser og almen voksenuddannelse m.v. og § 34 d i lov om institutioner for erhvervsrettet uddannelse.",
      "valid_from": "2022-08-29",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. En institution eller en afdeling har en særligt stærk faglig profil, jf. § 11 a, stk. 1, 3. pkt. i lov om institutioner for almengymnasiale uddannelser og almen voksenuddannelse m.v. og § 34 d, stk. 1, 3. pkt. i lov om institutioner for erhvervsrettet uddannelse, hvis 1) institutionen eller afdelingen har et særligt stærkt og veletableret uddannelsestilbud inden for et bestemt fagligt område, der ikke findes tilsvarende på andre institutioner eller afdelinger i nærheden, 2) profilen knytter sig til en eller flere studieretninger på institutionen eller afdelingen, og der som minimum indgår to fag på A-niveau som studieretningsfag i den eller de pågældende studieretninger, 3) uddannelsestilbuddet, jf. nr. 1, omfatter tilbud både inden for og uden for den almindelige undervisning, 4) institutionen eller afdelingen samarbejder med eksterne aktører med relevans for profilen, og 5) institutionen eller afdelingen stiller særlige krav til ansøgerens faglige forudsætninger inden for det faglige område, jf. nr. 1.",
      "valid_from": "2022-08-29",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Regionsrådet lægger ved vurderingen efter § 11 a, stk. 2, i lov om institutioner for almengymnasiale uddannelser og almen voksenuddannelse m.v. og § 34 d, stk. 2, i lov om institutioner for erhvervsrettet uddannelse, vægt på, om en godkendelse som profilgymnasium forventes at være medvirkende til, at en zone skifter status til eller fastholdes som fordelingszone, jf. § 11 d, stk. 2, i lov om institutioner for almengymnasiale uddannelser og almen voksenuddannelse m.v. samt § 10 og § 12.",
      "valid_from": "2022-08-29",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Regionsrådet kan i forbindelse med godkendelsen til profilgymnasium gøre godkendelsen tidsbegrænset for et eller flere skoleår ad gangen. Stk. 2. Regionsrådet kan i forbindelse med godkendelsen eller rådets løbende monitorering af godkendte profilgymnasier, jf. § 11 a, stk. 2, i lov om institutioner for almengymnasiale uddannelser og almen voksenuddannelse m.v. og § 34 d, stk. 2, i lov om institutioner for erhvervsrette uddannelse fastsætte et loft over antallet af profilelever, hvis 1) andelen af profilelever bliver så høj, at der ikke er plads til ansøgere bosat i lokalområdet, og disse ansøgere dermed får uforholdsmæssigt langt til nærmeste alternative uddannelsesudbud, eller 2) et loft vil kunne medvirke til at undgå en skævvridning af elevsammensætningen. Stk. 3. Regionsrådet kan tilbagekalde en godkendelse til profilgymnasium, hvis 1) de oprindelige forudsætninger for godkendelsen bortfalder, 2) godkendelsen i en sammenhængende periode på 1 år ikke benyttes, eller 3) institutionens eller afdelingens profilstatus er uhensigtsmæssig i forhold til den overordnede målsætning om at sikre en mere balanceret elevsammensætning i zonen, på institutionen eller på omkringliggende institutioner.",
      "valid_from": "2022-08-29",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Til brug for vurderingen i §§ 15-16 vil regionen i dialog med Styrelsen for It og Læring få adgang til aggregeret data om forældreindkomsten i form af medianindkomsten pr. uddannelse pr. afdeling samt medianindkomsten i zonen. vil ligeledes i dialog med styrelsen få adgang til aggregeret data om forældreindkomsten for ansøgere, der har fået forrang som profilansøgere. Regionen vil endvidere have adgang til søgetal og tilgangstal.",
      "valid_from": "2022-08-29",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Regionsrådet kan alene give en godkendelse til profilgymnasium eller ændre i en eksisterende godkendelse med virkning for det førstkommende skoleår, hvis meddelelse herom er sendt til Styrelsen for Undervisning og Kvalitet senest den 1. december.",
      "valid_from": "2022-08-29",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. §§ 13-18 finder ikke anvendelse for Sankt Annæ Gymnasium.",
      "valid_from": "2022-08-29",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Bekendtgørelsen træder i kraft den 1. september 2022 med virkning fra og med skoleåret 2023/24. Stk. 2. Regionsrådet kan uanset fristen i § 18 frem til og med den 15. december 2022 give meddelelse til Styrelsen for Undervisning og Kvalitet om, at en institution eller afdeling er blevet godkendt som profilgymnasium med virkning for skoleåret 2023/24. Stk. 3. Aurehøj Gymnasium bevarer sin status som profilgymnasium med den hidtidige profil til andet måtte blive bestemt i medfør af §§ 13-18. Frederiksberg Gymnasium bevarer sin status som profilgymnasium med den hidtidige profil og på de hidtidige vilkår til og med skoleåret 2023/24, hvor den nuværende godkendelse udløber. Stk. 4. Ved tilgåede elever forstås i skoleåret 2023/24 uanset § 10, stk. 3, 2. pkt. elever på første klassetrin på den eller de pågældende uddannelser opgjort pr. 30. september 2021. Stk. 5. Regionsrådet nedsætter senest den 1. oktober 2022 de enkelte gymnasiesamarbejder.",
      "valid_from": "2022-08-29",
      "valid_to": null
    }
  ],
  "definitions": [
    {
      "term": "tilgåede elever",
      "definition": "elever på første klassetrin på den eller de pågældende uddannelser opgjort pr",
      "source_provision": "2:10"
    },
    {
      "term": "tilgåede elever",
      "definition": "i skoleåret 2023/24 uanset § 10, stk",
      "source_provision": "4:20"
    }
  ]
}
