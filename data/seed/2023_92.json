{
  "id": "2023:92",
  "type": "statute",
  "title": "Bekendtgørelse om krydsoverensstemmelse fra 1. februar 2023",
  "short_name": "BEK H#LOKDOK04",
  "status": "in_force",
  "issued_date": "2023-01-27",
  "url": "https://www.retsinformation.dk/eli/lta/2023/92/xml",
  "description": "Retsinformation source. DocumentId=DC000865; AccessionNumber=B20230009205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter supplerende bestemmelser om krydsoverensstemmelse i henhold til Europa-Parlamentets og Rådets forordning (EU) nr. 1306/2013 af 17. december 2013 med senere ændringer, som efter artikel 104, stk. 1, litra a, nr. iv, jf. artikel 106, i Europa-Parlamentets og Rådets forordning (EU) 2021/2116 af 2. december 2021 finder anvendelse efter den 31. december 2022."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Braklagte arealer: Som defineret i den til enhver tid den bekendtgørelse om grundbetaling m.v. til landbrugere, der gælder for det pågældende kalenderår. 2) GLM-landskabselement: Et landskabstræk, jf. GLMS 7 i bilag II til Europa-Parlamentets og Rådets forordning (EU) nr. 1306/2013 af 17. december 2013 i form af beskyttede fortidsminder med tillæg af dyrkningsfri bræmmer på to meter, små søer, vandhuller og eventuel randbevoksning, når landskabselementet ikke overstiger 2000 m2 og er beliggende i markblok. 3) Markblok: En geografisk sammenhængende enhed af arealer defineret som en markblok i den bekendtgørelse om ansøgninger m.v. til visse ordninger for landbrugere i Tast selv, der gælder for det pågældende kalenderår."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Støttemodtagere, der er omfattet af krydsoverensstemmelse, skal overholde de minimumsstandarder for god landbrugs- og miljømæssig stand for jord (GLM-krav), der fremgår af §§ 4-10."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Grundvand og overfladevand må ikke indvindes til markvandingsformål uden tilladelse efter vandforsyningslovens § 18, stk. 1. Stk. 2. Ved vandindvinding som nævnt i stk. 1 må vilkåret om maksimal indvindingsmængde af grundvand og overfladevand i tilladelsen ikke overtrædes, jf. § 22, stk. 3, i vandforsyningsloven. Stk. 3. Ved vandindvinding som nævnt i stk. 1 skal vandindvindingsanlægget i overensstemmelse med vandforsyningslovens § 58, stk. 2, være forsynet med en anordning til måling af det indvundne vand. Stk. 4. Ved vandindvinding som nævnt i stk. 1 skal ejeren af et vandindvindingsanlæg i overensstemmelse med vandforsyningslovens § 58, stk. 3, og regler herom fastsat i medfør af vandforsyningsloven, hvert år indberette årsindvindingen til kommunalbestyrelsen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Stoffer, der kan forurene grundvand, og som fremgår af liste I og II i bilag 1 til denne bekendtgørelse, må ikke uden tilladelse, direkte eller indirekte udledes til grundvandet. Stk. 2. Beholdere med stoffer, der kan forurene grundvand, og som fremgår af liste I eller II nævnt i stk. 1, må heller ikke uden tilladelse være nedgravet i jorden."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Arealer, der er anmeldt som brak i fællesskemaet, jf. den bekendtgørelse om ansøgninger m.v. til visse ordninger for landbrugere i Tast selv, der gælder for det pågældende kalenderår, skal holdes plantedækket. Stk. 2. Arealer, der er beliggende inden for de bræmmer, der er nævnt i § 69 i vandløbsloven og § 6 i bekendtgørelse om konditionalitet for 2023, er ikke omfattet af stk. 1. Stk. 3. Når et areal overgår til brak, skal plantedækket etableres snarest muligt og ikke senere end 31. maj i det kalenderår, hvor arealet er anmeldt som brak. Stk. 4. Braklagte arealer må ikke anvendes på en måde, der medfører ødelæggelse af plantedækket. På braklagte arealer er det dog tilladt: 1) At etablere en vinterafgrøde eller støtteberettigede permanente afgrøder, med henblik på høst et efterfølgende år, i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. Hvis der etableres en vårafgrøde det følgende år, må jordbearbejdning alene finde sted i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. 2) At genetablere plantedækket i perioden fra den 1. august til og med den 25. september. 3) At anvende plantebeskyttelsesmidler til selektiv bekæmpelse af flyvehavre og kæmpebjørneklo, i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. 4) At foretage aktiviteter i forbindelse med, at arealet udlægges som småbiotop til opfyldelse af kravet om mindsteandel af ikke-produktive elementer på omdriftsarealer under GLM 8 i overensstemmelse med bekendtgørelse om konditionalitet, som led i ordningen biodiversitet og bæredygtighed eller i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. 5) At etablere midlertidige foranstaltninger og arrangementer, hvis områder med ødelagt plantedække genetableres snarest muligt efter anvendelsen, og landbrugsaktiviteten, jf. den bekendtgørelse om grundbetaling m.v. til landbrugere, der gælder for det pågældende kalenderår, ikke er væsentligt hæmmet af de midlertidige foranstaltninger på arealet. Stk. 5. Stk. 1-4 finder ikke anvendelse, hvor betingelserne i tilsagn om landdistriktsstøtte, forpligtelser i medfør af lovgivningen eller projekter godkendt af Miljøstyrelsen til gennemførelse af Europa-Parlamentets og Rådets direktiv om beskyttelse af vilde fugle, Rådets direktiv om bevaring af naturtyper samt vilde dyr og planter og Europa-Parlamentets og Rådets direktiv om fastlæggelse af en ramme for Fællesskabets vandpolitiske foranstaltninger forhindrer overholdelsen af bestemmelserne."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I perioden fra og med den 1. oktober til og med den 15. februar det følgende år må der ikke foretages pløjning af arealer, som fremgår af kortene i bilag 2 over områder med estimeret høj jorderosionsrisiko."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Halm eller andre lignende dele af landbrugsafgrøder må ikke afbrændes på marker eller uopdyrkede arealer. Stk. 2. Bestemmelsen i stk. 1 gælder dog ikke for følgende: 1) Flammebehandling af ukrudt. 2) Afbrænding af halm fra frøgræsser fra arealer, hvor afgrøden dyrkes det følgende år. 3) Halm, der har været anvendt til overdækning og lignende. 4) Mindre spild i forbindelse med presning, herunder fejlbundne halmballer. 5) Våde halmballer. Afbrænding må først foretages, når der er sket orientering af kommunalbestyrelsen. 6) Halm på øerne, bortset fra Sjælland, Fyn, Bornholm, Læsø, Samsø, Fanø og Ærø samt øer, der har bro eller dæmning til en af disse øer eller til fastlandet."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et GLM-landskabselement, jf. § 2, nr. 2, må ikke fjernes, ødelægges eller reduceres i omfang, jf. dog stk. 2. Stk. 2. Stk. 1 gælder ikke i tilfælde, hvor der efter naturbeskyttelseslovens § 65, stk. 2, er meddelt dispensation fra naturbeskyttelseslovens § 3, stk. 1-3, og § 18, stk. 1."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. I perioden fra 15. marts til 31. juli må der ikke foretages beskæring af buskads og træer på arealer, der er beliggende i markblok. Stk. 2. Arealer, der er dyrket med lavskov, ikke-støtteberettigede permanente afgrøder eller støtteberettigede permanente afgrøder i form af træer eller buske, er ikke omfattet af forbuddet i stk. 1. Stk. 3. Stk. 1 kan fraviges i de tilfælde, hvor særligt vejrlig eller anlægsarbejde kræver beskæring i forbudsperioden."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Landbrugsstyrelsen fører kontrol med overholdelse af de krav, der er omhandlet i denne bekendtgørelse og de lovgivningsbestemte forvaltningskrav (LMK), der følger af bilag II, jf. artikel 91 og artikel 93, stk. 1 og 2, i Europa-Parlamentets og Rådets forordning (EU) nr. 1306/2013 af 17. december 2013 om finansiering, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94, (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008. Stk. 2. Landbrugsstyrelsen kan føre kontrol på enhver bedrift, som er omfattet af en ansøgning om støtte, som en støttemodtager har indgivet eller vil indgive i løbet af det pågældende kalenderår. Stk. 3. Landbrugsstyrelsen kan, udover de i stk. 2 nævnte bedrifter, føre kontrol med enhver bedrift, når det skønnes nødvendigt i forhold til artikel 60 i Europa-Parlamentets og Rådets forordning (EU) nr. 1306/2013 af 17. december 2013 om finansiering, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94, (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Hvis en overtrædelse af mindre alvorlig, omfattende eller varig karakter bringes til ophør i forbindelse med et kontrolbesøg eller afhjælpes senest 6 måneder efter kontrollens afslutning, fører overtrædelsen ikke til nedsættelse af støtten."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. februar 2023. Stk. 2. Bekendtgørelse nr. 1601 af 21. december 2022 om krydsoverensstemmelse fra 1. januar 2023 ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter supplerende bestemmelser om krydsoverensstemmelse i henhold til Europa-Parlamentets og Rådets forordning (EU) nr. 1306/2013 af 17. december 2013 med senere ændringer, som efter artikel 104, stk. 1, litra a, nr. iv, jf. artikel 106, i Europa-Parlamentets og Rådets forordning (EU) 2021/2116 af 2. december 2021 finder anvendelse efter den 31. december 2022.",
      "valid_from": "2023-01-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Braklagte arealer: Som defineret i den til enhver tid den bekendtgørelse om grundbetaling m.v. til landbrugere, der gælder for det pågældende kalenderår. 2) GLM-landskabselement: Et landskabstræk, jf. GLMS 7 i bilag II til Europa-Parlamentets og Rådets forordning (EU) nr. 1306/2013 af 17. december 2013 i form af beskyttede fortidsminder med tillæg af dyrkningsfri bræmmer på to meter, små søer, vandhuller og eventuel randbevoksning, når landskabselementet ikke overstiger 2000 m2 og er beliggende i markblok. 3) Markblok: En geografisk sammenhængende enhed af arealer defineret som en markblok i den bekendtgørelse om ansøgninger m.v. til visse ordninger for landbrugere i Tast selv, der gælder for det pågældende kalenderår.",
      "valid_from": "2023-01-27",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Støttemodtagere, der er omfattet af krydsoverensstemmelse, skal overholde de minimumsstandarder for god landbrugs- og miljømæssig stand for jord (GLM-krav), der fremgår af §§ 4-10.",
      "valid_from": "2023-01-27",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Grundvand og overfladevand må ikke indvindes til markvandingsformål uden tilladelse efter vandforsyningslovens § 18, stk. 1. Stk. 2. Ved vandindvinding som nævnt i stk. 1 må vilkåret om maksimal indvindingsmængde af grundvand og overfladevand i tilladelsen ikke overtrædes, jf. § 22, stk. 3, i vandforsyningsloven. Stk. 3. Ved vandindvinding som nævnt i stk. 1 skal vandindvindingsanlægget i overensstemmelse med vandforsyningslovens § 58, stk. 2, være forsynet med en anordning til måling af det indvundne vand. Stk. 4. Ved vandindvinding som nævnt i stk. 1 skal ejeren af et vandindvindingsanlæg i overensstemmelse med vandforsyningslovens § 58, stk. 3, og regler herom fastsat i medfør af vandforsyningsloven, hvert år indberette årsindvindingen til kommunalbestyrelsen.",
      "valid_from": "2023-01-27",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Stoffer, der kan forurene grundvand, og som fremgår af liste I og II i bilag 1 til denne bekendtgørelse, må ikke uden tilladelse, direkte eller indirekte udledes til grundvandet. Stk. 2. Beholdere med stoffer, der kan forurene grundvand, og som fremgår af liste I eller II nævnt i stk. 1, må heller ikke uden tilladelse være nedgravet i jorden.",
      "valid_from": "2023-01-27",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Arealer, der er anmeldt som brak i fællesskemaet, jf. den bekendtgørelse om ansøgninger m.v. til visse ordninger for landbrugere i Tast selv, der gælder for det pågældende kalenderår, skal holdes plantedækket. Stk. 2. Arealer, der er beliggende inden for de bræmmer, der er nævnt i § 69 i vandløbsloven og § 6 i bekendtgørelse om konditionalitet for 2023, er ikke omfattet af stk. 1. Stk. 3. Når et areal overgår til brak, skal plantedækket etableres snarest muligt og ikke senere end 31. maj i det kalenderår, hvor arealet er anmeldt som brak. Stk. 4. Braklagte arealer må ikke anvendes på en måde, der medfører ødelæggelse af plantedækket. På braklagte arealer er det dog tilladt: 1) At etablere en vinterafgrøde eller støtteberettigede permanente afgrøder, med henblik på høst et efterfølgende år, i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. Hvis der etableres en vårafgrøde det følgende år, må jordbearbejdning alene finde sted i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. 2) At genetablere plantedækket i perioden fra den 1. august til og med den 25. september. 3) At anvende plantebeskyttelsesmidler til selektiv bekæmpelse af flyvehavre og kæmpebjørneklo, i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. 4) At foretage aktiviteter i forbindelse med, at arealet udlægges som småbiotop til opfyldelse af kravet om mindsteandel af ikke-produktive elementer på omdriftsarealer under GLM 8 i overensstemmelse med bekendtgørelse om konditionalitet, som led i ordningen biodiversitet og bæredygtighed eller i overensstemmelse med den bekendtgørelse om grundbetaling m.v. til landbrugere, der gælder for det pågældende kalenderår. 5) At etablere midlertidige foranstaltninger og arrangementer, hvis områder med ødelagt plantedække genetableres snarest muligt efter anvendelsen, og landbrugsaktiviteten, jf. den bekendtgørelse om grundbetaling m.v. til landbrugere, der gælder for det pågældende kalenderår, ikke er væsentligt hæmmet af de midlertidige foranstaltninger på arealet. Stk. 5. Stk. 1-4 finder ikke anvendelse, hvor betingelserne i tilsagn om landdistriktsstøtte, forpligtelser i medfør af lovgivningen eller projekter godkendt af Miljøstyrelsen til gennemførelse af Europa-Parlamentets og Rådets direktiv om beskyttelse af vilde fugle, Rådets direktiv om bevaring af naturtyper samt vilde dyr og planter og Europa-Parlamentets og Rådets direktiv om fastlæggelse af en ramme for Fællesskabets vandpolitiske foranstaltninger forhindrer overholdelsen af bestemmelserne.",
      "valid_from": "2023-01-27",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. I perioden fra og med den 1. oktober til og med den 15. februar det følgende år må der ikke foretages pløjning af arealer, som fremgår af kortene i bilag 2 over områder med estimeret høj jorderosionsrisiko.",
      "valid_from": "2023-01-27",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Halm eller andre lignende dele af landbrugsafgrøder må ikke afbrændes på marker eller uopdyrkede arealer. Stk. 2. Bestemmelsen i stk. 1 gælder dog ikke for følgende: 1) Flammebehandling af ukrudt. 2) Afbrænding af halm fra frøgræsser fra arealer, hvor afgrøden dyrkes det følgende år. 3) Halm, der har været anvendt til overdækning og lignende. 4) Mindre spild i forbindelse med presning, herunder fejlbundne halmballer. 5) Våde halmballer. Afbrænding må først foretages, når der er sket orientering af kommunalbestyrelsen. 6) Halm på øerne, bortset fra Sjælland, Fyn, Bornholm, Læsø, Samsø, Fanø og Ærø samt øer, der har bro eller dæmning til en af disse øer eller til fastlandet.",
      "valid_from": "2023-01-27",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Et GLM-landskabselement, jf. § 2, nr. 2, må ikke fjernes, ødelægges eller reduceres i omfang, jf. dog stk. 2. Stk. 2. Stk. 1 gælder ikke i tilfælde, hvor der efter naturbeskyttelseslovens § 65, stk. 2, er meddelt dispensation fra naturbeskyttelseslovens § 3, stk. 1-3, og § 18, stk. 1.",
      "valid_from": "2023-01-27",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. I perioden fra 15. marts til 31. juli må der ikke foretages beskæring af buskads og træer på arealer, der er beliggende i markblok. Stk. 2. Arealer, der er dyrket med lavskov, ikke-støtteberettigede permanente afgrøder eller støtteberettigede permanente afgrøder i form af træer eller buske, er ikke omfattet af forbuddet i stk. 1. Stk. 3. Stk. 1 kan fraviges i de tilfælde, hvor særligt vejrlig eller anlægsarbejde kræver beskæring i forbudsperioden.",
      "valid_from": "2023-01-27",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Landbrugsstyrelsen fører kontrol med overholdelse af de krav, der er omhandlet i denne bekendtgørelse og de lovgivningsbestemte forvaltningskrav (LMK), der følger af bilag II, jf. artikel 91 og artikel 93, stk. 1 og 2, i Europa-Parlamentets og Rådets forordning (EU) nr. 1306/2013 af 17. december 2013 om finansiering, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94, (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008. Stk. 2. Landbrugsstyrelsen kan føre kontrol på enhver bedrift, som er omfattet af en ansøgning om støtte, som en støttemodtager har indgivet eller vil indgive i løbet af det pågældende kalenderår. Stk. 3. Landbrugsstyrelsen kan, udover de i stk. 2 nævnte bedrifter, føre kontrol med enhver bedrift, når det skønnes nødvendigt i forhold til artikel 60 i Europa-Parlamentets og Rådets forordning (EU) nr. 1306/2013 af 17. december 2013 om finansiering, forvaltning og overvågning af den fælles landbrugspolitik og om ophævelse af Rådets forordning (EØF) nr. 352/78, (EF) nr. 165/94, (EF) nr. 2799/98, (EF) nr. 814/2000, (EF) nr. 1290/2005 og (EF) nr. 485/2008.",
      "valid_from": "2023-01-27",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Hvis en overtrædelse af mindre alvorlig, omfattende eller varig karakter bringes til ophør i forbindelse med et kontrolbesøg eller afhjælpes senest 6 måneder efter kontrollens afslutning, fører overtrædelsen ikke til nedsættelse af støtten.",
      "valid_from": "2023-01-27",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. februar 2023. Stk. 2. Bekendtgørelse nr. 1601 af 21. december 2022 om krydsoverensstemmelse fra 1. januar 2023 ophæves.",
      "valid_from": "2023-01-27",
      "valid_to": null
    }
  ],
  "definitions": []
}
