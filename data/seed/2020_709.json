{
  "id": "2020:709",
  "type": "statute",
  "title": "Bekendtgørelse om krav til udpegede organer på jernbaneområdet",
  "short_name": "BEK H#LOKDOK04",
  "status": "in_force",
  "issued_date": "2020-05-20",
  "url": "https://www.retsinformation.dk/eli/lta/2020/709/xml",
  "description": "Retsinformation source. DocumentId=CZ000210; AccessionNumber=B20200070905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på overensstemmelsesvurderingsorganer, som er etableret i henhold til national ret og har status som juridisk person, og som ønsker at blive udpeget som udpeget organ til at forestå verifikationsproceduren efter nationale forskrifter i henhold til Europa-Parlamentets og Rådets direktiv (EU) 2016/797 af 11. maj 2016 om interoperabilitet i jernbanesystemet i Den Europæiske Union."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Overensstemmelsesvurderingsorganer, der ønsker at blive udpegede til at forestå proceduren for verifikation af delsystemerne jf. § 1, efter nationale forskrifter, skal: 1) opfylde kravene i direktivets artikel 30 og 31, som er gennemført ved bekendtgørelse om interoperabilitet i jernbanesystemet. Artiklerne 30 og 31 er optrykt som bilag 1 til denne bekendtgørelse, 2) have tegnet en ansvarsforsikring, som dækker de aktiviteter, der udføres som udpeget organ, jf. bilag 1 til denne bekendtgørelse, artikel 30, stk. 4, og 3) opfylde kravene i § 4. Stk. 2. Såfremt overensstemmelsesvurderingsorganet er akkrediteret, udpeget og notificeret som bemyndiget organ, jf. bekendtgørelse om krav til bemyndigede organer på jernbaneområdet, anerkendes organet som udpeget organ, hvis akkrediteringen omfatter de respektive nationale tekniske forskrifter."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udpegningen af overensstemmelsesorganer foretages af Trafik-, Bygge- og Boligstyrelsen. Stk. 2. Ansøgning om udpegning indsendes til Trafik-, Bygge- og Boligstyrelsen, vedlagt dokumentation for opfyldelse af kravene, jf. § 2 og § 4. Stk. 3. Udpegningen er gyldig i en periode på op til 5 år. Stk. 4. Såfremt overensstemmelsesvurderingsorganet er akkrediteret, jf. § 2, stk. 2, skal ansøgningen vedlægges dokumentation for, at akkrediteringen omfatter de respektive nationale forskrifter."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det personale, der har til opgave at udføre overensstemmelsesvurderingsarbejde, skal have følgende kvalifikationer: 1) en solid teknisk og faglig uddannelse inden for alle de overensstemmelsesvurderingsaktiviteter, som organets udpegning dækker, 2) tilstrækkeligt kendskab til kravene i forbindelse med de vurderinger, de udfører, og tilstrækkelig bemyndigelse til at udføre sådanne vurderinger, 3) tilstrækkeligt kendskab til og forståelse af national ret, og 4) færdighed i at udarbejde attester, redegørelser og rapporter, der viser, at vurderingerne er udført."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Hvis et udpeget organ giver afgrænsede opgaver i forbindelse med overensstemmelsesvurdering i underentreprise eller benytter en dattervirksomhed, skal det sikre, at underentreprenøren henholdsvis dattervirksomheden opfylder kravene i § 2 og § 4, og underrette Trafik-, Bygge- og Boligstyrelsen. Stk. 2. Udpegede organer har det fulde ansvar for de opgaver, der udføres af underentreprenører eller dattervirksomheder, uanset hvor disse er etableret. Stk. 3. De udpegede organers aktiviteter må kun gives i underentreprise eller udføres af en dattervirksomhed med kundens samtykke. Stk. 4. De udpegede organer skal opbevare de relevante dokumenter om vurderingen af underentreprenørens eller dattervirksomhedens kvalifikationer og af det arbejde, de har udført i henhold til relevante nationale forskrifter, således at de til enhver tid kan udleveres til Trafik-, Bygge- og Boligstyrelsen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. De udpegede organer foretager overensstemmelsesvurdering i overensstemmelse med de overensstemmelsesvurderingsprocedurer, der er fastsat i nationale forskrifter. Stk. 2. Overensstemmelsesvurderingerne skal foretages i overensstemmelse med proportionalitetsprincippet, således at de erhvervsdrivende ikke pålægges unødige byrder. De udpegede organer skal, når de løser deres opgaver, tage behørigt hensyn til størrelsen af den virksomhed, dens aktivitetssektor, dens struktur, hvor kompleks den pågældende produktteknologi er, og om produktionsprocessen har karakter af masse- eller serieproduktion. Herunder skal de ikke desto mindre sigte mod at vurdere produktets overensstemmelse med direktiv (EU) 2016/797/ af 11. maj 2016 om interoperabilitet i jernbanesystemet i Den Europæiske Union. Stk. 3. Hvis et udpeget organ i forbindelse med overensstemmelsesovervågning, efter at der allerede er udstedt attest, finder, at et produkt ikke længere opfylder kravene i de nationale forskrifter, skal det anmode fabrikanten om at træffe afhjælpende foranstaltninger og om nødvendigt suspendere eller inddrage attesten. Stk. 4. Hvis der ikke træffes afhjælpende foranstaltninger, eller hvis disse ikke har den ønskede virkning, skal det udpegede organ efter omstændighederne begrænse, suspendere eller inddrage eventuelle attester."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. De udpegede organer skal oplyse Trafik-, Bygge- og Boligstyrelsen om: 1) ethvert afslag på udstedelse eller enhver begrænsning, suspension eller inddragelse af en attest, jf. § 6, stk. 4, 2) alle forhold, der har indflydelse på omfanget af og betingelserne for udpegningen, og 3) efter anmodning overensstemmelsesvurderingsaktiviteter, der er udført på det område, som deres udpegning gælder for, og enhver anden udført aktivitet, herunder underentrepriser."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Trafik-, Bygge- og Boligstyrelsen fører tilsyn med, at udpegede organer i henhold til denne bekendtgørelse, der ikke er akkrediterede, opfylder betingelserne i denne bekendtgørelse."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Trafik-, Bygge- og Boligstyrelsen kan tilbagekalde en udpegning, hvis det udpegede organ ikke opfylder betingelserne for udpegningen."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Trafik-, Bygge- og Boligstyrelsen kan i særlige tilfælde dispensere fra bestemmelserne i denne bekendtgørelse, når det i øvrigt skønnes foreneligt med de hensyn, der ligger til grund for de pågældende bestemmelser, herunder gældende EU-lovgivning."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For ansøgninger om udpegning og tilsyn opkræves et gebyr i henhold til Trafik-, Bygge- og Boligstyrelsens gebyrbekendtgørelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser truffet af Trafik-, Bygge- og Boligstyrelsen efter denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 16. juni 2020. Stk. 2. Bekendtgørelse nr. 1119 af 6. oktober 2014 om krav til udpegede organer på jernbaneområdet ophæves. Stk. 3. Udpegede organer, der er udpegede i henhold til bekendtgørelse nr. 1119 af 6. oktober 2014 om krav til udpegede organer på jernbaneområdet, ophører med at være udpegede den 31. oktober 2020, medmindre deres udpegning udløber forinden."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på overensstemmelsesvurderingsorganer, som er etableret i henhold til national ret og har status som juridisk person, og som ønsker at blive udpeget som udpeget organ til at forestå verifikationsproceduren efter nationale forskrifter i henhold til Europa-Parlamentets og Rådets direktiv (EU) 2016/797 af 11. maj 2016 om interoperabilitet i jernbanesystemet i Den Europæiske Union.",
      "valid_from": "2020-05-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Overensstemmelsesvurderingsorganer, der ønsker at blive udpegede til at forestå proceduren for verifikation af delsystemerne jf. § 1, efter nationale forskrifter, skal: 1) opfylde kravene i direktivets artikel 30 og 31, som er gennemført ved bekendtgørelse om interoperabilitet i jernbanesystemet. Artiklerne 30 og 31 er optrykt som bilag 1 til denne bekendtgørelse, 2) have tegnet en ansvarsforsikring, som dækker de aktiviteter, der udføres som udpeget organ, jf. bilag 1 til denne bekendtgørelse, artikel 30, stk. 4, og 3) opfylde kravene i § 4. Stk. 2. Såfremt overensstemmelsesvurderingsorganet er akkrediteret, udpeget og notificeret som bemyndiget organ, jf. bekendtgørelse om krav til bemyndigede organer på jernbaneområdet, anerkendes organet som udpeget organ, hvis akkrediteringen omfatter de respektive nationale tekniske forskrifter.",
      "valid_from": "2020-05-20",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udpegningen af overensstemmelsesorganer foretages af Trafik-, Bygge- og Boligstyrelsen. Stk. 2. Ansøgning om udpegning indsendes til Trafik-, Bygge- og Boligstyrelsen, vedlagt dokumentation for opfyldelse af kravene, jf. § 2 og § 4. Stk. 3. Udpegningen er gyldig i en periode på op til 5 år. Stk. 4. Såfremt overensstemmelsesvurderingsorganet er akkrediteret, jf. § 2, stk. 2, skal ansøgningen vedlægges dokumentation for, at akkrediteringen omfatter de respektive nationale forskrifter.",
      "valid_from": "2020-05-20",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det personale, der har til opgave at udføre overensstemmelsesvurderingsarbejde, skal have følgende kvalifikationer: 1) en solid teknisk og faglig uddannelse inden for alle de overensstemmelsesvurderingsaktiviteter, som organets udpegning dækker, 2) tilstrækkeligt kendskab til kravene i forbindelse med de vurderinger, de udfører, og tilstrækkelig bemyndigelse til at udføre sådanne vurderinger, 3) tilstrækkeligt kendskab til og forståelse af national ret, og 4) færdighed i at udarbejde attester, redegørelser og rapporter, der viser, at vurderingerne er udført.",
      "valid_from": "2020-05-20",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Hvis et udpeget organ giver afgrænsede opgaver i forbindelse med overensstemmelsesvurdering i underentreprise eller benytter en dattervirksomhed, skal det sikre, at underentreprenøren henholdsvis dattervirksomheden opfylder kravene i § 2 og § 4, og underrette Trafik-, Bygge- og Boligstyrelsen. Stk. 2. Udpegede organer har det fulde ansvar for de opgaver, der udføres af underentreprenører eller dattervirksomheder, uanset hvor disse er etableret. Stk. 3. De udpegede organers aktiviteter må kun gives i underentreprise eller udføres af en dattervirksomhed med kundens samtykke. Stk. 4. De udpegede organer skal opbevare de relevante dokumenter om vurderingen af underentreprenørens eller dattervirksomhedens kvalifikationer og af det arbejde, de har udført i henhold til relevante nationale forskrifter, således at de til enhver tid kan udleveres til Trafik-, Bygge- og Boligstyrelsen.",
      "valid_from": "2020-05-20",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. De udpegede organer foretager overensstemmelsesvurdering i overensstemmelse med de overensstemmelsesvurderingsprocedurer, der er fastsat i nationale forskrifter. Stk. 2. Overensstemmelsesvurderingerne skal foretages i overensstemmelse med proportionalitetsprincippet, således at de erhvervsdrivende ikke pålægges unødige byrder. De udpegede organer skal, når de løser deres opgaver, tage behørigt hensyn til størrelsen af den virksomhed, dens aktivitetssektor, dens struktur, hvor kompleks den pågældende produktteknologi er, og om produktionsprocessen har karakter af masse- eller serieproduktion. Herunder skal de ikke desto mindre sigte mod at vurdere produktets overensstemmelse med direktiv (EU) 2016/797/ af 11. maj 2016 om interoperabilitet i jernbanesystemet i Den Europæiske Union. Stk. 3. Hvis et udpeget organ i forbindelse med overensstemmelsesovervågning, efter at der allerede er udstedt attest, finder, at et produkt ikke længere opfylder kravene i de nationale forskrifter, skal det anmode fabrikanten om at træffe afhjælpende foranstaltninger og om nødvendigt suspendere eller inddrage attesten. Stk. 4. Hvis der ikke træffes afhjælpende foranstaltninger, eller hvis disse ikke har den ønskede virkning, skal det udpegede organ efter omstændighederne begrænse, suspendere eller inddrage eventuelle attester.",
      "valid_from": "2020-05-20",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. De udpegede organer skal oplyse Trafik-, Bygge- og Boligstyrelsen om: 1) ethvert afslag på udstedelse eller enhver begrænsning, suspension eller inddragelse af en attest, jf. § 6, stk. 4, 2) alle forhold, der har indflydelse på omfanget af og betingelserne for udpegningen, og 3) efter anmodning overensstemmelsesvurderingsaktiviteter, der er udført på det område, som deres udpegning gælder for, og enhver anden udført aktivitet, herunder underentrepriser.",
      "valid_from": "2020-05-20",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Trafik-, Bygge- og Boligstyrelsen fører tilsyn med, at udpegede organer i henhold til denne bekendtgørelse, der ikke er akkrediterede, opfylder betingelserne i denne bekendtgørelse.",
      "valid_from": "2020-05-20",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Trafik-, Bygge- og Boligstyrelsen kan tilbagekalde en udpegning, hvis det udpegede organ ikke opfylder betingelserne for udpegningen.",
      "valid_from": "2020-05-20",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Trafik-, Bygge- og Boligstyrelsen kan i særlige tilfælde dispensere fra bestemmelserne i denne bekendtgørelse, når det i øvrigt skønnes foreneligt med de hensyn, der ligger til grund for de pågældende bestemmelser, herunder gældende EU-lovgivning.",
      "valid_from": "2020-05-20",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. For ansøgninger om udpegning og tilsyn opkræves et gebyr i henhold til Trafik-, Bygge- og Boligstyrelsens gebyrbekendtgørelse.",
      "valid_from": "2020-05-20",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser truffet af Trafik-, Bygge- og Boligstyrelsen efter denne bekendtgørelse kan ikke indbringes for transportministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.",
      "valid_from": "2020-05-20",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 16. juni 2020. Stk. 2. Bekendtgørelse nr. 1119 af 6. oktober 2014 om krav til udpegede organer på jernbaneområdet ophæves. Stk. 3. Udpegede organer, der er udpegede i henhold til bekendtgørelse nr. 1119 af 6. oktober 2014 om krav til udpegede organer på jernbaneområdet, ophører med at være udpegede den 31. oktober 2020, medmindre deres udpegning udløber forinden.",
      "valid_from": "2020-05-20",
      "valid_to": null
    }
  ],
  "definitions": []
}
