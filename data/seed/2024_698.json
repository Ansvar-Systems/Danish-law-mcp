{
  "id": "2024:698",
  "type": "statute",
  "title": "Bekendtgørelse om betaling af udgifter til sygebehandling og hjælpemidler efter lov om arbejdsskadesikring i Grønland",
  "short_name": "BEK H#LOKDOK04",
  "status": "in_force",
  "issued_date": "2024-06-12",
  "url": "https://www.retsinformation.dk/eli/lta/2024/698/xml",
  "description": "Retsinformation source. DocumentId=BE009947; AccessionNumber=B20240069805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) »Center for Arbejdsskader«: den grønlandske afdeling af Arbejdsmarkedets Erhvervssikring. 2) »At skaden er anmeldt«: at skaden er anmeldt enten til den sikringspligtige arbejdsgivers arbejdsulykkesforsikringsselskab, herunder selvforsikrede enheder, jf. lovens § 52, stk. 5, eller til Center for Arbejdsskader. 3) »Behandling«: enhver form for medicinsk og lægelig indikeret sygebehandling, herunder optræning, der er nødvendiggjort af en arbejdsskade, jf. lovens § 5. 4) »Hjælpemiddel«: Ethvert hjælpemiddel, herunder proteser, der er nødvendiggjort af en arbejdsskade, jf. lovens § 5. 5) »At sagen er under behandling«: At sagen behandles i arbejdsulykkesforsikringsselskabet, herunder i selvforsikrede enheder, jf. lovens § 52, stk. 5, eller i Center for Arbejdsskader frem til den samlede afgørelse om erstatning m.v., jf. lovens § 15. Ved hjemvisning af en påklaget afgørelse fra Ankestyrelsen til Center for Arbejdsskader, anses sagen for at være under behandling, indtil Center for Arbejdsskader træffer ny afgørelse om erstatning m.v. Genoptages spørgsmålet om betaling af udgifter til behandling og hjælpemidler, jf. lovens § 47, er sagen under behandling fra anmodningen om genoptagelse eller Center for Arbejdsskader meddelelse om genoptagelse og indtil Center for Arbejdsskader træffer ny afgørelse, jf. dog § 7, stk. 2. Har Center for Arbejdsskader i forbindelse med en tidligere afgørelse i sagen besluttet at genoptage sagen med henblik på betaling af udgifter efter lovens § 14, er sagen under behandling fra Center for Arbejdsskader fastsatte dato for sagens genoptagelse, og indtil Center for Arbejdsskader træffer ny afgørelse. 6) »Fremtidige udgifter til behandlinger og hjælpemidler for en afgrænset periode«: Udgifter til behandling m.v., som skønnes at være afsluttet inden for en afgrænset periode, og udgifter til hjælpemidler, som det skønnes, at tilskadekomne har behov for i en afgrænset periode. 7) »Permanente fremtidige udgifter til behandling og hjælpemidler«: Udgifter til behandling m.v., som skønnes at være permanente, og udgifter til hjælpemidler, som det skønnes, at tilskadekomne har et permanent behov for."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Udgifter i forbindelse med tilskadekomnes behandling, herunder optræning, og udgifter ved anskaffelse eller reparation af hjælpemidler, herunder proteser og briller, betales efter reglerne i denne bekendtgørelse. Stk. 2. Der kan ikke ydes erstatning for udgifter til sygebehandling og optræning til personer, der ikke er sygesikret i Grønland, i videre omfang end erstatning til personer, der er sygesikret i Grønland."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udgifter til behandling og hjælpemidler, der vedrører perioden før skaden er blevet anmeldt, kan betales, hvis betingelserne i § 4 er opfyldt."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Udgifter til behandling kan betales, hvis behandlingen er en følge af arbejdsskaden og skønnes nødvendig for bedst mulig helbredelse. Det forudsættes, at udgiften ikke kan betales af det offentlige efter gældende regler om sundhedsydelser eller sociale ydelser eller som led i behandlingen på offentligt sygehus, jf. dog stk. 4. Stk. 2. Udgifter til proteser, briller, høreapparater, kørestole og andre hjælpemidler m.v. kan betales, hvis de er nødvendige for at sikre sygebehandlingens eller genoptræningens resultater, formindske arbejdsskadens følger eller nøjere at kunne bestemme omfanget af erhvervsevnetabet og graden af det varige mén. Det forudsættes, at udgiften ikke kan betales af det offentlige efter gældende regler om sundhedsydelser eller sociale ydelser eller som led i behandlingen på offentligt sygehus. Stk. 3. Udgifter ved reparation eller fornyelse af et hjælpemiddel, jf. § 1, nr. 4, kan betales, hvis hjælpemidlet m.m. er blevet beskadiget eller ødelagt som følge af arbejdet eller de forhold, hvorunder arbejdet foregår. 1. pkt. gælder også brillestel, der normalt erstattes op til en maksimumstakst, der reguleres årligt. Stk. 4. Under sagens behandling kan udgifter til sygebehandling eller optræning på privathospitaler og private klinikker i Grønland eller Danmark betales efter fradrag af eventuelle offentlige tilskud. Det er en forudsætning, at betalingen i 1. pkt. modsvares af en tilsvarende besparelse på det samlede dagpengebeløb og på øvrige erstatningsudgifter, som skønnes at kunne opnås ved, at den tilskadekomne ikke skal afvente behandling på offentligt sygehus eller klinik."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Udgifter til fremtidige behandlinger og hjælpemidler, jf. § 2, nr. 6 og 7, kan betales, hvis betingelserne i § 4 er opfyldt."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Center for Arbejdsskader kan træffe afgørelse efter §§ 3-5 uafhængigt af afgørelsen efter lovens § 15. Stk. 2. Betaling kan ske direkte til behandleren eller leverandøren af hjælpemidlet eller til tilskadekomne, hvis denne har betalt behandleren eller leverandøren. Betalingen sker efter regning og kan ske løbende. Stk. 3. Udgifter efter § 5 betales til tilskadekomne som et engangsbeløb, jf. stk. 4-6. Stk. 4. Ved behandlingsudgifter eller hjælpemidler i en afgrænset periode, jf. § 2, nr. 6, udgør engangsbeløbet den gennemsnitlige årlige eller månedlige udgift ganget med det antal år eller måneder, behandlingen skønnes at vare. Stk. 5. Ved permanente, fremtidige behandlingsudgifter eller hjælpemidler, jf. § 2, nr. 7, udgør engangsbeløbet den gennemsnitlige årlige erstatning beregnet på afgørelsestidspunktet ganget med den kapitaliseringsfaktor, der er fastsat efter lovens § 31, stk. 4, for tab af erhvervsevne, jf. herved lovens § 14, stk. 3. Stk. 6. Beløbet for udgifter til fremtidig behandling efter stk. 4 kan ikke overstige beløbet for udgifter til fremtidig behandling efter stk. 5. Dette gælder dog ikke, hvis der foreligger et præcist behandlingsoverslag fra behandleren eller leverandøren af hjælpemidlet."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. §§ 3-6 anvendes tilsvarende i sager, der er genoptaget efter lovens § 47. Stk. 2. I sager, der er genoptaget, træffer Center for Arbejdsskader en afgørelse efter lovens § 14, stk. 3, jf. § 6, stk. 5-6, i denne bekendtgørelse."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. juli 2024. Stk. 2. Bekendtgørelsen finder anvendelse på afgørelser, der træffes på ikrafttrædelsesdagen eller senere. Stk. 3. Bekendtgørelse nr. 1658 af 21. december 2010 om betaling af udgifter til sygebehandling og hjælpemidler efter lov om arbejdsskadesikring i Grønland ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. I denne bekendtgørelse forstås ved: 1) »Center for Arbejdsskader«: den grønlandske afdeling af Arbejdsmarkedets Erhvervssikring. 2) »At skaden er anmeldt«: at skaden er anmeldt enten til den sikringspligtige arbejdsgivers arbejdsulykkesforsikringsselskab, herunder selvforsikrede enheder, jf. lovens § 52, stk. 5, eller til Center for Arbejdsskader. 3) »Behandling«: enhver form for medicinsk og lægelig indikeret sygebehandling, herunder optræning, der er nødvendiggjort af en arbejdsskade, jf. lovens § 5. 4) »Hjælpemiddel«: Ethvert hjælpemiddel, herunder proteser, der er nødvendiggjort af en arbejdsskade, jf. lovens § 5. 5) »At sagen er under behandling«: At sagen behandles i arbejdsulykkesforsikringsselskabet, herunder i selvforsikrede enheder, jf. lovens § 52, stk. 5, eller i Center for Arbejdsskader frem til den samlede afgørelse om erstatning m.v., jf. lovens § 15. Ved hjemvisning af en påklaget afgørelse fra Ankestyrelsen til Center for Arbejdsskader, anses sagen for at være under behandling, indtil Center for Arbejdsskader træffer ny afgørelse om erstatning m.v. Genoptages spørgsmålet om betaling af udgifter til behandling og hjælpemidler, jf. lovens § 47, er sagen under behandling fra anmodningen om genoptagelse eller Center for Arbejdsskader meddelelse om genoptagelse og indtil Center for Arbejdsskader træffer ny afgørelse, jf. dog § 7, stk. 2. Har Center for Arbejdsskader i forbindelse med en tidligere afgørelse i sagen besluttet at genoptage sagen med henblik på betaling af udgifter efter lovens § 14, er sagen under behandling fra Center for Arbejdsskader fastsatte dato for sagens genoptagelse, og indtil Center for Arbejdsskader træffer ny afgørelse. 6) »Fremtidige udgifter til behandlinger og hjælpemidler for en afgrænset periode«: Udgifter til behandling m.v., som skønnes at være afsluttet inden for en afgrænset periode, og udgifter til hjælpemidler, som det skønnes, at tilskadekomne har behov for i en afgrænset periode. 7) »Permanente fremtidige udgifter til behandling og hjælpemidler«: Udgifter til behandling m.v., som skønnes at være permanente, og udgifter til hjælpemidler, som det skønnes, at tilskadekomne har et permanent behov for.",
      "valid_from": "2024-06-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Udgifter i forbindelse med tilskadekomnes behandling, herunder optræning, og udgifter ved anskaffelse eller reparation af hjælpemidler, herunder proteser og briller, betales efter reglerne i denne bekendtgørelse. Stk. 2. Der kan ikke ydes erstatning for udgifter til sygebehandling og optræning til personer, der ikke er sygesikret i Grønland, i videre omfang end erstatning til personer, der er sygesikret i Grønland.",
      "valid_from": "2024-06-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Udgifter til behandling og hjælpemidler, der vedrører perioden før skaden er blevet anmeldt, kan betales, hvis betingelserne i § 4 er opfyldt.",
      "valid_from": "2024-06-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Udgifter til behandling kan betales, hvis behandlingen er en følge af arbejdsskaden og skønnes nødvendig for bedst mulig helbredelse. Det forudsættes, at udgiften ikke kan betales af det offentlige efter gældende regler om sundhedsydelser eller sociale ydelser eller som led i behandlingen på offentligt sygehus, jf. dog stk. 4. Stk. 2. Udgifter til proteser, briller, høreapparater, kørestole og andre hjælpemidler m.v. kan betales, hvis de er nødvendige for at sikre sygebehandlingens eller genoptræningens resultater, formindske arbejdsskadens følger eller nøjere at kunne bestemme omfanget af erhvervsevnetabet og graden af det varige mén. Det forudsættes, at udgiften ikke kan betales af det offentlige efter gældende regler om sundhedsydelser eller sociale ydelser eller som led i behandlingen på offentligt sygehus. Stk. 3. Udgifter ved reparation eller fornyelse af et hjælpemiddel, jf. § 1, nr. 4, kan betales, hvis hjælpemidlet m.m. er blevet beskadiget eller ødelagt som følge af arbejdet eller de forhold, hvorunder arbejdet foregår. 1. pkt. gælder også brillestel, der normalt erstattes op til en maksimumstakst, der reguleres årligt. Stk. 4. Under sagens behandling kan udgifter til sygebehandling eller optræning på privathospitaler og private klinikker i Grønland eller Danmark betales efter fradrag af eventuelle offentlige tilskud. Det er en forudsætning, at betalingen i 1. pkt. modsvares af en tilsvarende besparelse på det samlede dagpengebeløb og på øvrige erstatningsudgifter, som skønnes at kunne opnås ved, at den tilskadekomne ikke skal afvente behandling på offentligt sygehus eller klinik.",
      "valid_from": "2024-06-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Udgifter til fremtidige behandlinger og hjælpemidler, jf. § 2, nr. 6 og 7, kan betales, hvis betingelserne i § 4 er opfyldt.",
      "valid_from": "2024-06-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Center for Arbejdsskader kan træffe afgørelse efter §§ 3-5 uafhængigt af afgørelsen efter lovens § 15. Stk. 2. Betaling kan ske direkte til behandleren eller leverandøren af hjælpemidlet eller til tilskadekomne, hvis denne har betalt behandleren eller leverandøren. Betalingen sker efter regning og kan ske løbende. Stk. 3. Udgifter efter § 5 betales til tilskadekomne som et engangsbeløb, jf. stk. 4-6. Stk. 4. Ved behandlingsudgifter eller hjælpemidler i en afgrænset periode, jf. § 2, nr. 6, udgør engangsbeløbet den gennemsnitlige årlige eller månedlige udgift ganget med det antal år eller måneder, behandlingen skønnes at vare. Stk. 5. Ved permanente, fremtidige behandlingsudgifter eller hjælpemidler, jf. § 2, nr. 7, udgør engangsbeløbet den gennemsnitlige årlige erstatning beregnet på afgørelsestidspunktet ganget med den kapitaliseringsfaktor, der er fastsat efter lovens § 31, stk. 4, for tab af erhvervsevne, jf. herved lovens § 14, stk. 3. Stk. 6. Beløbet for udgifter til fremtidig behandling efter stk. 4 kan ikke overstige beløbet for udgifter til fremtidig behandling efter stk. 5. Dette gælder dog ikke, hvis der foreligger et præcist behandlingsoverslag fra behandleren eller leverandøren af hjælpemidlet.",
      "valid_from": "2024-06-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. §§ 3-6 anvendes tilsvarende i sager, der er genoptaget efter lovens § 47. Stk. 2. I sager, der er genoptaget, træffer Center for Arbejdsskader en afgørelse efter lovens § 14, stk. 3, jf. § 6, stk. 5-6, i denne bekendtgørelse.",
      "valid_from": "2024-06-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. juli 2024. Stk. 2. Bekendtgørelsen finder anvendelse på afgørelser, der træffes på ikrafttrædelsesdagen eller senere. Stk. 3. Bekendtgørelse nr. 1658 af 21. december 2010 om betaling af udgifter til sygebehandling og hjælpemidler efter lov om arbejdsskadesikring i Grønland ophæves.",
      "valid_from": "2024-06-12",
      "valid_to": null
    }
  ],
  "definitions": []
}
