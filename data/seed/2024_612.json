{
  "id": "2024:612",
  "type": "statute",
  "title": "Lov om rørført transport af CO2",
  "short_name": "LOV H#LOKDOK 01",
  "status": "in_force",
  "issued_date": "2024-06-11",
  "url": "https://www.retsinformation.dk/eli/lta/2024/612/xml",
  "description": "Retsinformation source. DocumentId=DB000911; AccessionNumber=A20240061230; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne lov finder anvendelse på etablering og drift af rørledningsanlæg, der transporterer CO 2 . Stk. 2. Loven gælder også i dansk territorialfarvand, i dansk eksklusiv økonomisk zone og på dansk kontinentalsokkelområde. Stk. 3. Loven omfatter ikke rørledningsanlæg til transport af CO 2 , der alene anlægges med henblik på transport af CO 2 over den danske kontinentalsokkel fra et tredjeland til et andet eller det samme tredjeland."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne lov forstås ved: 1) CO 2 : En strøm af stoffer hidrørende fra CO 2 -opsamlingsprocesser. 2) Operatør: Den, som i henhold til en tilladelse omfattet af denne lov udfører aktiviteter på vegne af rettighedshaveren. 3) Rettighedshaver: Den eller dem, som er indehaver af en tilladelse omfattet af denne lov. En rettighedshaver kan bestå af en eller flere fysiske eller juridiske personer i forening. 4) Rørledningsanlæg: Rørledningsinfrastruktur til transport af CO 2 , herunder alle hjælpeanlæg, der funktionelt er forbundet til transportsystemet. 5) Udbedrende foranstaltninger: Enhver foranstaltning, der træffes for at udbedre væsentlige uregelmæssigheder eller lukke lækager med henblik på at forhindre eller standse frigivelse af CO 2 fra rørledningsanlæg omfattet af denne lov. 6) Udsivning: Enhver utilsigtet frigivelse af CO 2 fra rørledningsanlæg omfattet af denne lov. 7) Væsentlig uregelmæssighed: Enhver væsentlig uregelmæssighed i driften af rørledningsanlæg omfattet af denne lov, som indebærer risiko for udsivning eller risiko for miljøet eller menneskers sundhed."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Klima-, energi- og forsyningsministeren fastsætter regler om ansøgning om tilladelse til etablering og drift af rørledningsanlæg."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Etablering og drift af rørledningsanlæg omfattet af denne lov må kun finde sted med klima-, energi- og forsyningsministerens tilladelse. Stk. 2. Klima-, energi- og forsyningsministeren kan fastsætte vilkår ved meddelelse af tilladelse, herunder om dimensionering, ejerforhold, linjeføring, overvågningstiltag og transportkapacitet og miljøvilkår, jf. §§ 20 og 21. Stk. 3. Stk. 1 og 2 finder ikke anvendelse på lokale rørledninger."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Tilladelse efter § 4 kan kun meddeles, hvis det skønnes, at ansøgeren har den fornødne tekniske sagkundskab og økonomiske baggrund til at kunne etablere og drive rørledningsanlægget på forsvarlig vis. Stk. 2. Klima-, energi- og forsyningsministeren kan til enhver tid påbyde en rettighedshaver at dokumentere, at denne er i besiddelse af den fornødne tekniske sagkundskab og økonomiske baggrund til at kunne udføre de aktiviteter, der er omfattet af tilladelsen. Stk. 3. Kan en rettighedshaver ikke dokumentere at have fornøden teknisk sagkundskab og økonomisk baggrund, kan klima-, energi- og forsyningsministeren give påbud om, at forholdet afhjælpes inden en nærmere fastsat frist. Stk. 4. Overholdes fristen i henhold til stk. 3 ikke, kan klima-, energi- og forsyningsministeren påbyde, at virksomheden helt eller delvis skal indstilles."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Er der indgået aftale mellem en rettighedshaver og en operatør om, at sidstnævnte skal varetage driften af et rørledningsanlæg, der er givet tilladelse til, jf. § 4, stk. 1, skal det til enhver tid kunne dokumenteres, at der foreligger skriftlige aftaler herom. Operatøren er ansvarlig for og skal kunne dokumentere den faglige og tekniske oplæring og uddannelse af sit personale. Stk. 2. Udpegning af operatører skal godkendes af klima-, energi- og forsyningsministeren. Alene operatører, der vurderes at besidde den fornødne tekniske sagkundskab og økonomiske baggrund, kan godkendes som operatør. Klima-, energi- og forsyningsministeren kan fastsætte vilkår for godkendelsen. Stk. 3. Vurderer klima-, energi- og forsyningsministeren i forbindelse med tilsyn, at en operatør ikke længere besidder den fornødne tekniske sagkundskab og økonomiske baggrund, kan klima-, energi- og forsyningsministeren give påbud om, at forholdet afhjælpes inden en nærmere fastsat frist. Stk. 4. Såfremt forholdet ikke kan afhjælpes inden fristen, jf. stk. 3, træffer klima-, energi- og forsyningsministeren afgørelse om, at operatøren ikke længere lever op til kravene i stk. 2, og underretter rettighedshaver herom. Stk. 5. I tilfælde omfattet af stk. 4 overtager rettighedshaver til den pågældende tilladelse ansvaret for operatørens forpligtelser fra det tidspunkt, hvor klima-, energi- og forsyningsministerens underretning er kommet frem. Rettighedshaver skal straks foreslå en anden operatør til klima-, energi- og forsyningsministerens godkendelse i henhold til stk. 2."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Klima-, energi- og forsyningsministeren fastsætter regler om indholdet af en tilladelse til etablering og drift af rørledningsanlæg. Stk. 2. Væsentlige ændringer eller tilføjelser til en tilladelse til etablering og drift af rørledningsanlæg skal godkendes af klima-, energi- og forsyningsministeren, inden disse iværksættes. Ministeren udsteder om nødvendigt en opdateret tilladelse. Stk. 3. En rettighedshaver skal meddele planlagte ændringer i driften af virksomheden til klima-, energi- og forsyningsministeren."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Rørledningsanlæg skal designes og bygges således, at de kan modstå de belastninger, som de kan blive udsat for under installation og drift. Stk. 2. Klima-, energi- og forsyningsministeren fastsætter nærmere regler om sikkerhedsmæssige krav og specifikationer til etablering og drift af rørledningsanlæg."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Enhver har ret til at benytte rørledningsanlæg mod betaling, jf. dog stk. 3. En rettighedshaver skal give adgang på objektive, gennemsigtige og ikkediskriminerende betingelser. Stk. 2. Rettighedshaveren offentliggør standardpriser og -betingelser for brug af rørledningsanlægget. Endelige priser og betingelser fastlægges gennem forhandling mellem rettighedshaveren og potentielle brugere. Stk. 3. En rettighedshaver kan nægte adgang til rørledningsanlæg i henhold til stk. 1, 1) hvis de tekniske specifikationer er indbyrdes uforenelige og dette ikke kan afhjælpes rimelig let, 2) for at respektere behørigt dokumenterede rimelige behov hos rettighedshaver og de interesser, som gør sig gældende for alle andre potentielt berørte brugere af rørledningsanlægget, eller 3) hvis rettighedshaver ikke råder over den fornødne transportkapacitet. Stk. 4. Afslag i henhold til stk. 3 skal være skriftligt og behørigt begrundet. En rettighedshaver, der nægter adgang i henhold til stk. 3, skal foretage de nødvendige udbygninger, for så vidt dette er økonomisk forsvarligt eller en potentiel bruger er villig til at betale for dem, forudsat at dette ikke vil have negative konsekvenser for miljøsikkerheden ved transporten."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Forsyningstilsynet fører tilsyn med, at priser og betingelser i henhold til § 9, stk. 2, 2. pkt., er rimelige. En rettighedshaver anmelder priser og betingelser til Forsyningstilsynet. Stk. 2. Forsyningstilsynet skal påbyde ændringer i priser og betingelser, såfremt tilsynet finder, at de vil være i modstrid med reglerne i denne lov eller regler fastsat i medfør af loven. Stk. 3. Forsyningstilsynet behandler klager over priser og betingelser, jf. § 9, stk. 2, 2. pkt., og klager over afslag på ansøgninger om adgang til rørledningsanlæg, jf. § 9, stk. 3 og 4. Stk. 4. Klima-, energi- og forsyningsministeren fastsætter nærmere regler om tredjepartsadgang og Forsyningstilsynets beføjelser."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ansøgning om tilladelse skal ledsages af et program for overvågning af rørledningsanlæg. Overvågningsprogrammet skal beskrive rettighedshavers tiltag for at sikre en hensigtsmæssig drift af rørledningsanlægget. Overvågningsprogrammet skal godkendes af klima-, energi- og forsyningsministeren som forudsætning for meddelelse af tilladelse. Stk. 2. En rettighedshaver skal sikre overholdelsen af overvågningsprogrammet og sikre, at det kontrolleres på en passende måde. En rettighedshaver skal afrapportere overholdelsen og kontrollen heraf til klima-, energi- og forsyningsministeren. Stk. 3. Væsentlige ændringer og tilføjelser til overvågningsprogrammet skal godkendes af klima-, energi- og forsyningsministeren. Stk. 4. Klima-, energi- og forsyningsministeren kan fastsætte nærmere regler om rettighedshavers rapporteringspligt vedrørende overvågningsprogrammet."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. I tilfælde af udsivning eller væsentlige uregelmæssigheder skal rettighedshaver straks underrette klima-, energi- og forsyningsministeren herom. Stk. 2. Rettighedshaver skal træffe de nødvendige udbedrende foranstaltninger for rørledningsanlægget, herunder foranstaltninger vedrørende beskyttelse af menneskers sundhed. Stk. 3. Klima-, energi og forsyningsministeren kan til enhver tid påbyde rettighedshaver at træffe de nødvendige udbedrende foranstaltninger og foranstaltninger vedrørende beskyttelse af menneskers sundhed. Stk. 4. Træffer rettighedshaver ikke de nødvendige udbedrende foranstaltninger uden ugrundet ophold, kan klima-, energi- og forsyningsministeren selv træffe de nødvendige udbedrende foranstaltninger og pålægge rettighedshaver at betale omkostningerne forbundet hermed. Stk. 5. Forekommer en hændelse omfattet af stk. 1, skal rettighedshaver påbegynde en undersøgelse af, hvilke omstændigheder der forårsagede hændelsen. På grundlag heraf skal rettighedshaver udarbejde en rapport herom og indsende den til klima-, energi- og forsyningsministeren. På baggrund af denne rapport kan ministeren om nødvendigt opdatere tilladelsen, herunder det tilknyttede overvågningsprogram."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Klima-, energi- og forsyningsministeren fører tilsyn med, at denne lov, regler udstedt i medfør af loven og vilkår udfærdiget i tilladelser overholdes. Stk. 2. Klima-, energi- og forsyningsministeren kan meddele påbud om overholdelse af loven og forskrifter udstedt i medfør heraf. Stk. 3. Klima-, energi- og forsyningsministeren kan fastsætte nærmere regler om udøvelsen af tilsynet."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Klima-, energi- og forsyningsministeren kan i forbindelse med behandling af sager og udøvelse af tilsyn omfattet af denne lov indhente oplysninger, som er nødvendige for varetagelsen af disse opgaver, hos rettighedshavere. Stk. 2. Ved manglende udlevering af alle nødvendige oplysninger kan klima-, energi- og forsyningsministeren pålægge rettighedshaver at indsende manglende oplysninger og fastsætte en tidsfrist for en sådan indsendelse. Stk. 3. Oplysninger, som klima-, energi- og forsyningsministeren modtager i forbindelse med behandling af sager eller ved tilsyn omfattet af denne lov, er undergivet tavshedspligt efter § 152, § 152 a, 1. pkt., og § 152 c i straffeloven. Stk. 4. Klima-, energi- og forsyningsministeren kan i forbindelse med tilsynet pålægge en rettighedshaver at foretage undersøgelser af nærmere bestemte forhold vedrørende naturbeskyttelse. Stk. 5. Klima-, energi- og forsyningsministeren kan fastsætte nærmere regler om indhentning af nødvendige oplysninger til brug for behandling af sager og udøvelse af tilsyn omfattet af loven."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Omkostninger forbundet med Forsyningstilsynets drift og opgavevaretagelse efter denne lov eller regler udstedt i medfør af loven betales af de selskaber, som Forsyningstilsynet fører tilsyn med efter denne lov eller regler udstedt i medfør af loven. Stk. 2. Klima-, energi- og forsyningsministeren kan pålægge rettighedshaver at betale udgifterne ved myndighedernes sagsbehandling, herunder tilsyn, i medfør af denne lov og kan fastsætte nærmere regler herom, jf. dog stk. 3, 1. pkt. Stk. 3. Forsyningstilsynet fastsætter regler om betaling og opkrævning af beløb til dækning af omkostninger efter stk. 1. Afgørelser truffet i henhold til regler fastsat i medfør af 1. pkt. kan ikke påklages til anden administrativ myndighed."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Klima-, energi- og forsyningsministeren kan bemyndige en under ministeriet oprettet statslig myndighed eller efter forhandling med vedkommende minister andre statslige myndigheder til at udøve beføjelser, der i denne lov er tillagt klima-, energi- og forsyningsministeren."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Klima-, energi- og forsyningsministeren kan fastsætte regler om, at kommunikation med ministeren skal ske digitalt. Ministeren kan herunder fastsætte regler om anvendelse af et bestemt digitalt system. Ved fastsættelse af regler efter 1. pkt. fastsætter ministeren regler om fritagelse for obligatorisk anvendelse for visse personer og virksomheder. Stk. 2. Erhvervsministeren kan fastsætte regler om, at kommunikation med Energiklagenævnet skal ske digitalt. Ministeren kan herunder udstede regler om anvendelse af et bestemt digitalt system. Ved fastsættelse af regler efter 1. pkt. fastsætter ministeren regler om fritagelse for obligatorisk anvendelse for visse personer og virksomheder. Stk. 3. En digital meddelelse anses for at være kommet frem, når den er tilgængelig for adressaten for meddelelsen."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Konvertering af rørledninger, der tidligere har været anvendt til transport af olie eller gas, til rørledningsanlæg til transport af CO 2 er omfattet af de i denne lov fastsatte bestemmelser. Stk. 2. Klima-, energi- og forsyningsministeren kan fastsætte regler om konvertering af rørledninger, der tidligere har været anvendt til transport af olie eller gas, til rørledningsanlæg til transport af CO 2 , herunder regler, som fraviger lovens bestemmelser."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Klima-, energi- og forsyningsministeren fastsætter med henblik på gennemførelse af Den Europæiske Unions direktiver og beslutninger på naturbeskyttelsesområdet regler om, i hvilke tilfælde og på hvilke vilkår tilladelser eller godkendelser efter loven kan meddeles."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Klima-, energi- og forsyningsministeren træffer i forbindelse med projekter på havområdet passende foranstaltninger, herunder ved fastsættelse af vilkår eller meddelelse af påbud eller forbud, for at undgå forringelse af naturtyperne og levestederne for arterne i internationale naturbeskyttelsesområder og forstyrrelser af de arter, som områderne er udpeget for, hvis forstyrrelserne har betydelige konsekvenser for målsætninger i Rådets direktiv 92/43/EØF af 21. maj 1992 om bevaring af naturtyper samt vilde dyr og planter (habitatdirektivet)."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. I tilladelser eller godkendelser efter loven kan der fastsættes miljømæssige betingelser og vilkår for at undgå, forebygge eller begrænse og om muligt neutralisere væsentlige skadelige indvirkninger på miljøet. Der kan i den forbindelse fastsættes betingelser og vilkår om eventuelle overvågningsforanstaltninger."
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Klima-, energi- og forsyningsministeren kan i nødvendigt omfang tillade, at der iværksættes ekspropriation af fast ejendom med henblik på virksomhed efter denne lov. Stk. 2. Ekspropriation i henhold til stk. 1 finder sted efter reglerne i lov om fremgangsmåden ved ekspropriation vedrørende fast ejendom."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. En rettighedshaver skal erstatte skader, der forvoldes ved den i henhold til tilladelse udøvede virksomhed, selv om skaden er hændelig. Stk. 2. Har skadelidte ved forsæt eller grov uagtsomhed medvirket til skaden, kan erstatningen nedsættes eller bortfalde."
    },
    {
      "provision_ref": "8:24",
      "chapter": "8",
      "section": "24",
      "content": "§ 24. En rettighedshavers erstatningsansvar i henhold til tilladelse til etablering og drift af rørledningsanlæg efter denne lov skal være dækket af en forsikring. Forsikringen skal give en rimelig dækning ud fra hensynet til risikoen ved virksomhedens udøvelse og præmieomkostningerne. Stk. 2. Klima-, energi- og forsyningsministeren kan stille krav om, at yderligere forsikringer tegnes. Klima-, energi- og forsyningsministeren kan godkende, at der i stedet for forsikring stilles sikkerhed. Stk. 3. Rettighedshaver skal etablere en procedure til sikring af omgående og passende behandling af erstatningskrav, herunder med hensyn til skadeserstatning for grænseo‍verskridende hændelser. Stk. 4. Proceduren efter stk. 3 skal godkendes af klima-, energi- og forsyningsministeren, som kan fastsætte vilkår for godkendelse. Stk. 5. Rettighedshaver skal bekendtgøre proceduren efter stk. 3 for offentligheden. Stk. 6. Klima-, energi- og forsyningsministeren kan fastsætte regler om forsikring af og sikkerhedsstillelse for den virksomhed, der er omfattet af tilladelsen, om procedurer og bekendtgørelse heraf og om meddelelse af oplysninger om gældende forsikringer til brug for ministerens tilsyn med virksomheden."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. En tilladelse efter denne lov kan hverken helt eller delvis eller direkte eller indirekte overdrages til andre, medmindre klima-, energi- og forsyningsministeren tillader overdragelsen og godkender vilkårene herfor. Stk. 2. Klima-, energi- og forsyningsministeren kan alene godkende overdragelser som nævnt i stk. 1, hvis rettighedshaver også efter overdragelsen skønnes at have den fornødne tekniske sagkundskab og økonomiske baggrund, jf. § 5. Ministeren kan stille vilkår for godkendelse af overdragelser. Stk. 3. En tilladelse i henhold til denne lov kan ikke gøres til genstand for retsforfølgning."
    },
    {
      "provision_ref": "8:26",
      "chapter": "8",
      "section": "26",
      "content": "§ 26. Den, der overdrager en tilladelse i henhold til § 25, er subsidiært økonomisk ansvarlig over for de øvrige deltagere med andel i tilladelsen, for så vidt angår udgifter til afvikling af anlæg, herunder afvikling af påbegyndte anlæg m.v., jf. § 27, som eksisterer på tidspunktet for overdragelsen. Overdrager efter 1. pkt. er subsidiært økonomisk ansvarlig over for staten, hvis de udgifter, der er nævnt i 1. pkt., ikke dækkes af en anden deltager i tilladelsen. Stk. 2. Overdrager er ligeledes subsidiært økonomisk ansvarlig over for staten for de i stk. 1 omhandlede udgifter, såfremt staten har måttet påtage sig afvikling for rettighedshavers regning. Stk. 3. Det økonomiske ansvar efter stk. 1 og 2 beregnes på grundlag af størrelsen af den overdragede andels del af omkostningerne til gennemførelse af afviklingen. Stk. 4. Overdragers økonomiske ansvar gælder, uanset om andelen eller dele heraf senere overdrages, dog således at krav først rettes mod den deltager, som senest overdrog andelen. Stk. 5. Det er en forudsætning for godkendelse efter § 25, at overdrager har afgivet en erklæring om subsidiært ansvar, jf. stk. 1-4, over for de deltagere, som til enhver tid udgør rettighedshaver til tilladelsen, og over for staten. Stk. 6. Klima-, energi- og forsyningsministeren skal godkende erklæringer efter stk. 5 og kan fastsætte vilkår herfor. Stk. 7. I forbindelse med tilladelse til overdragelse efter § 25, stk. 1, kan klima-, energi- og forsyningsministeren i særlige tilfælde undtage fra kravet om subsidiært økonomisk ansvar i henhold til stk. 1 og 2."
    },
    {
      "provision_ref": "8:27",
      "chapter": "8",
      "section": "27",
      "content": "§ 27. Ansøgning om tilladelse eller godkendelse til etablering og drift af rørledningsanlæg efter denne lov skal ledsages af en plan for afvikling af samtlige anlæg og installationer m.v. omfattet af ansøgningen og alle eventuelt tidligere godkendte anlæg og installationer m.v. i forbindelse med tilladelsen, som ansøgningen vedrører. Stk. 2. I afviklingsplanen skal indgå en opgørelse af de forventede udgifter til gennemførelse af afviklingsplanen og en beskrivelse af, hvordan og på hvilke tidspunkter der etableres sikkerhed for, at midlerne til gennemførelse af afviklingsplanen er til rådighed. Afviklingsplanen skal omfatte afvikling af samtlige anlæg og installationer m.v. Stk. 3. Afviklingsplanen skal godkendes af klima-, energi- og forsyningsministeren, der kan fastsætte vilkår for godkendelsen. Stk. 4. Kan hele eller dele af rørledningsanlæg genanvendes ved tilladelsens ophør, er rettighedshaver berettiget til at disponere over disse. Ønsker rettighedshaver ikke at disponere over de genanvendelige dele af infrastrukturen, kan klima-, energi- og forsyningsministeren træffe beslutning om, at staten skal overtage disse, eller at de skal fjernes sammen med den øvrige infrastruktur. Stk. 5. Klima-, energi- og forsyningsministeren kan fastsætte nærmere regler om indholdet af en afviklingsplan, herunder om de forudsætninger, der skal være for afvikling af anlæg og installationer m.v., opgørelse af udgifterne og krav til etablering af sikkerhed for midler til fjernelse."
    },
    {
      "provision_ref": "8:28",
      "chapter": "8",
      "section": "28",
      "content": "§ 28. Klima-, energi- og forsyningsministeren kan helt eller delvis tilbagekalde en tilladelse efter denne lov, såfremt 1) de i denne lov eller i medfør af loven fastsatte bestemmelser, vilkår eller påbud ikke overholdes, 2) der i en ansøgning om tilladelse eller i forbindelse med tilsyn er givet urigtige eller vildledende oplysninger eller 3) rettighedshaver tages under rekonstruktionsbehandling eller erklæres konkurs. Stk. 2. Tilbagekaldelse i henhold til stk. 1, nr. 1, kan kun ske, hvis klima-, energi- og forsyningsministeren har givet påbud om inden for en nærmere fastsat frist at afhjælpe forholdet og påbuddet ikke er efterkommet inden for fristen."
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Tilbagekaldes en tilladelse til etablering og drift af rørledningsanlæg i medfør af § 28, giver klima-, energi- og forsyningsministeren enten en ny tilladelse til etablering og drift til en anden rettighedshaver eller lukker rørledningsanlægget. Stk. 2. Indtil meddelelsen af en ny tilladelse, jf. stk. 1, overtager klima-, energi- og forsyningsministeren midlertidigt alle forpligtelser vedrørende rørledningsanlægget. Stk. 3. Klima-, energi- og forsyningsministeren kan pålægge den tidligere rettighedshaver at betale omkostningerne forbundet med overtagelse af forpligtelserne vedrørende rørledningsanlægget efter stk. 2."
    },
    {
      "provision_ref": "9:30",
      "chapter": "9",
      "section": "30",
      "content": "§ 30. Energiklagenævnet behandler klager over afgørelser truffet af klima-, energi- og forsyningsministeren, Forsyningstilsynet eller en anden statslig myndighed efter denne lov eller regler udstedt i henhold til loven. Stk. 2. Enhver med væsentlig og individuel interesse i afgørelsen kan klage over afgørelser truffet i medfør af denne lov. Stk. 3. Endvidere er lokale og landsdækkende foreninger eller organisationer, der som hovedformål har beskyttelse af natur og miljø, eller som efter deres formål varetager væsentlige rekreative interesser, når en afgørelse berører sådanne interesser, klageberettigede, for så vidt angår de miljømæssige forhold i sådanne afgørelser. Disse foreninger eller organisationer fremsender senest samtidig med klagen deres vedtægter til Energiklagenævnet som dokumentation for, at de er lokale eller landsdækkende, og at deres formål opfylder de angivne krav. Stk. 4. Klagen skal være indgivet skriftligt til Energiklagenævnet inden 4 uger fra tidspunktet, hvor afgørelsen er meddelt. Er afgørelsen offentligt bekendtgjort, regnes fristen dog altid fra bekendtgørelsen. Udløber klagefristen på en lørdag eller en helligdag, forlænges fristen til den følgende hverdag. Stk. 5. Afgørelser truffet af Energistyrelsen, Forsyningstilsynet eller en anden statslig myndighed, som ministeren har henlagt sine beføjelser til, kan ikke indbringes for anden administrativ myndighed end Energiklagenævnet."
    },
    {
      "provision_ref": "9:31",
      "chapter": "9",
      "section": "31",
      "content": "§ 31. Ved afgørelser i henhold til § 30, stk. 1, erstattes repræsentanter i Energiklagenævnet, der er udpeget efter indstilling fra Dansk Industri og Landbrug & Fødevarer, af 1 medlem med særlig sagkundskab inden for etablering og drift af gastransporterende rørledninger og 1 medlem med særlig sagkundskab inden for miljø. Medlemmerne udpeges af erhvervsministeren. Stk. 2. Erhvervsministeren kan fastsætte regler om Energiklagenævnets behandling af klager efter § 30 og om betaling af gebyr ved indbringelse af en klage for Energiklagenævnet."
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Med bøde eller fængsel indtil 4 måneder straffes den, som 1) udøver virksomhed som nævnt i § 4, stk. 1, uden tilladelse fra klima-, energi- og forsyningsministeren, 2) undlader at indsende oplysninger efter § 14, stk. 2, eller 3) tilsidesætter påbud meddelt i henhold til loven eller forskrifter fastsat i medfør af loven. Stk. 2. I forskrifter, der udstedes i henhold til loven, kan der fastsættes straf af bøde eller fængsel indtil 4 måneder for overtrædelse af bestemmelser i forskrifterne. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:33",
      "chapter": "11",
      "section": "33",
      "content": "§ 33. Loven træder i kraft den 1. juli 2024."
    },
    {
      "provision_ref": "12:23t",
      "chapter": "12",
      "section": "23t",
      "content": "§ 23 t. Potentielle brugere har ret til at benytte CO 2 -lagringslokaliteter mod betaling, jf. dog stk. 3. Stk. 2. Priser og betingelser for lagring i CO 2 -lagringslokaliteter efter stk. 1 fastsættes af lagringsselskaberne. Lagringsselskaberne skal offentliggøre tariffer og betingelser for brug af CO 2 -lagringslokaliteter. Stk. 3. CO 2 -lagringsselskaber kan nægte adgang til CO 2 -lagringslokaliteter i henhold til stk. 1, hvis selskaberne ikke råder over den fornødne kapacitet eller tilslutning. Afslag skal være behørigt begrundet. Stk. 4. CO 2 -lagringsselskaber, som nægter adgang på grund af manglende kapacitet eller manglende tilslutning, skal foretage de nødvendige udbygninger, for så vidt dette er økonomisk forsvarligt eller en potentiel kunde er villig til at betale for dem, forudsat at dette ikke vil have negative konsekvenser for miljøet. Stk. 5. Klima-, energi- og forsyningsministeren kan fastsætte nærmere regler om adgang til CO 2 -lagringslokaliteter. Stk. 6. Klima-, energi- og forsyningsministeren fastsætter regler om bilæggelse af tvister vedrørende adgang til CO 2 -lagringslokaliteter."
    },
    {
      "provision_ref": "13:39",
      "chapter": "13",
      "section": "39",
      "content": "§ 39. Loven gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne lov finder anvendelse på etablering og drift af rørledningsanlæg, der transporterer CO 2 . Stk. 2. Loven gælder også i dansk territorialfarvand, i dansk eksklusiv økonomisk zone og på dansk kontinentalsokkelområde. Stk. 3. Loven omfatter ikke rørledningsanlæg til transport af CO 2 , der alene anlægges med henblik på transport af CO 2 over den danske kontinentalsokkel fra et tredjeland til et andet eller det samme tredjeland.",
      "valid_from": "2024-06-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne lov forstås ved: 1) CO 2 : En strøm af stoffer hidrørende fra CO 2 -opsamlingsprocesser. 2) Operatør: Den, som i henhold til en tilladelse omfattet af denne lov udfører aktiviteter på vegne af rettighedshaveren. 3) Rettighedshaver: Den eller dem, som er indehaver af en tilladelse omfattet af denne lov. En rettighedshaver kan bestå af en eller flere fysiske eller juridiske personer i forening. 4) Rørledningsanlæg: Rørledningsinfrastruktur til transport af CO 2 , herunder alle hjælpeanlæg, der funktionelt er forbundet til transportsystemet. 5) Udbedrende foranstaltninger: Enhver foranstaltning, der træffes for at udbedre væsentlige uregelmæssigheder eller lukke lækager med henblik på at forhindre eller standse frigivelse af CO 2 fra rørledningsanlæg omfattet af denne lov. 6) Udsivning: Enhver utilsigtet frigivelse af CO 2 fra rørledningsanlæg omfattet af denne lov. 7) Væsentlig uregelmæssighed: Enhver væsentlig uregelmæssighed i driften af rørledningsanlæg omfattet af denne lov, som indebærer risiko for udsivning eller risiko for miljøet eller menneskers sundhed.",
      "valid_from": "2024-06-11",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Klima-, energi- og forsyningsministeren fastsætter regler om ansøgning om tilladelse til etablering og drift af rørledningsanlæg.",
      "valid_from": "2024-06-11",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Etablering og drift af rørledningsanlæg omfattet af denne lov må kun finde sted med klima-, energi- og forsyningsministerens tilladelse. Stk. 2. Klima-, energi- og forsyningsministeren kan fastsætte vilkår ved meddelelse af tilladelse, herunder om dimensionering, ejerforhold, linjeføring, overvågningstiltag og transportkapacitet og miljøvilkår, jf. §§ 20 og 21. Stk. 3. Stk. 1 og 2 finder ikke anvendelse på lokale rørledninger.",
      "valid_from": "2024-06-11",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Tilladelse efter § 4 kan kun meddeles, hvis det skønnes, at ansøgeren har den fornødne tekniske sagkundskab og økonomiske baggrund til at kunne etablere og drive rørledningsanlægget på forsvarlig vis. Stk. 2. Klima-, energi- og forsyningsministeren kan til enhver tid påbyde en rettighedshaver at dokumentere, at denne er i besiddelse af den fornødne tekniske sagkundskab og økonomiske baggrund til at kunne udføre de aktiviteter, der er omfattet af tilladelsen. Stk. 3. Kan en rettighedshaver ikke dokumentere at have fornøden teknisk sagkundskab og økonomisk baggrund, kan klima-, energi- og forsyningsministeren give påbud om, at forholdet afhjælpes inden en nærmere fastsat frist. Stk. 4. Overholdes fristen i henhold til stk. 3 ikke, kan klima-, energi- og forsyningsministeren påbyde, at virksomheden helt eller delvis skal indstilles.",
      "valid_from": "2024-06-11",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Er der indgået aftale mellem en rettighedshaver og en operatør om, at sidstnævnte skal varetage driften af et rørledningsanlæg, der er givet tilladelse til, jf. § 4, stk. 1, skal det til enhver tid kunne dokumenteres, at der foreligger skriftlige aftaler herom. Operatøren er ansvarlig for og skal kunne dokumentere den faglige og tekniske oplæring og uddannelse af sit personale. Stk. 2. Udpegning af operatører skal godkendes af klima-, energi- og forsyningsministeren. Alene operatører, der vurderes at besidde den fornødne tekniske sagkundskab og økonomiske baggrund, kan godkendes som operatør. Klima-, energi- og forsyningsministeren kan fastsætte vilkår for godkendelsen. Stk. 3. Vurderer klima-, energi- og forsyningsministeren i forbindelse med tilsyn, at en operatør ikke længere besidder den fornødne tekniske sagkundskab og økonomiske baggrund, kan klima-, energi- og forsyningsministeren give påbud om, at forholdet afhjælpes inden en nærmere fastsat frist. Stk. 4. Såfremt forholdet ikke kan afhjælpes inden fristen, jf. stk. 3, træffer klima-, energi- og forsyningsministeren afgørelse om, at operatøren ikke længere lever op til kravene i stk. 2, og underretter rettighedshaver herom. Stk. 5. I tilfælde omfattet af stk. 4 overtager rettighedshaver til den pågældende tilladelse ansvaret for operatørens forpligtelser fra det tidspunkt, hvor klima-, energi- og forsyningsministerens underretning er kommet frem. Rettighedshaver skal straks foreslå en anden operatør til klima-, energi- og forsyningsministerens godkendelse i henhold til stk. 2.",
      "valid_from": "2024-06-11",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Klima-, energi- og forsyningsministeren fastsætter regler om indholdet af en tilladelse til etablering og drift af rørledningsanlæg. Stk. 2. Væsentlige ændringer eller tilføjelser til en tilladelse til etablering og drift af rørledningsanlæg skal godkendes af klima-, energi- og forsyningsministeren, inden disse iværksættes. Ministeren udsteder om nødvendigt en opdateret tilladelse. Stk. 3. En rettighedshaver skal meddele planlagte ændringer i driften af virksomheden til klima-, energi- og forsyningsministeren.",
      "valid_from": "2024-06-11",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Rørledningsanlæg skal designes og bygges således, at de kan modstå de belastninger, som de kan blive udsat for under installation og drift. Stk. 2. Klima-, energi- og forsyningsministeren fastsætter nærmere regler om sikkerhedsmæssige krav og specifikationer til etablering og drift af rørledningsanlæg.",
      "valid_from": "2024-06-11",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Enhver har ret til at benytte rørledningsanlæg mod betaling, jf. dog stk. 3. En rettighedshaver skal give adgang på objektive, gennemsigtige og ikkediskriminerende betingelser. Stk. 2. Rettighedshaveren offentliggør standardpriser og -betingelser for brug af rørledningsanlægget. Endelige priser og betingelser fastlægges gennem forhandling mellem rettighedshaveren og potentielle brugere. Stk. 3. En rettighedshaver kan nægte adgang til rørledningsanlæg i henhold til stk. 1, 1) hvis de tekniske specifikationer er indbyrdes uforenelige og dette ikke kan afhjælpes rimelig let, 2) for at respektere behørigt dokumenterede rimelige behov hos rettighedshaver og de interesser, som gør sig gældende for alle andre potentielt berørte brugere af rørledningsanlægget, eller 3) hvis rettighedshaver ikke råder over den fornødne transportkapacitet. Stk. 4. Afslag i henhold til stk. 3 skal være skriftligt og behørigt begrundet. En rettighedshaver, der nægter adgang i henhold til stk. 3, skal foretage de nødvendige udbygninger, for så vidt dette er økonomisk forsvarligt eller en potentiel bruger er villig til at betale for dem, forudsat at dette ikke vil have negative konsekvenser for miljøsikkerheden ved transporten.",
      "valid_from": "2024-06-11",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Forsyningstilsynet fører tilsyn med, at priser og betingelser i henhold til § 9, stk. 2, 2. pkt., er rimelige. En rettighedshaver anmelder priser og betingelser til Forsyningstilsynet. Stk. 2. Forsyningstilsynet skal påbyde ændringer i priser og betingelser, såfremt tilsynet finder, at de vil være i modstrid med reglerne i denne lov eller regler fastsat i medfør af loven. Stk. 3. Forsyningstilsynet behandler klager over priser og betingelser, jf. § 9, stk. 2, 2. pkt., og klager over afslag på ansøgninger om adgang til rørledningsanlæg, jf. § 9, stk. 3 og 4. Stk. 4. Klima-, energi- og forsyningsministeren fastsætter nærmere regler om tredjepartsadgang og Forsyningstilsynets beføjelser.",
      "valid_from": "2024-06-11",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Ansøgning om tilladelse skal ledsages af et program for overvågning af rørledningsanlæg. Overvågningsprogrammet skal beskrive rettighedshavers tiltag for at sikre en hensigtsmæssig drift af rørledningsanlægget. Overvågningsprogrammet skal godkendes af klima-, energi- og forsyningsministeren som forudsætning for meddelelse af tilladelse. Stk. 2. En rettighedshaver skal sikre overholdelsen af overvågningsprogrammet og sikre, at det kontrolleres på en passende måde. En rettighedshaver skal afrapportere overholdelsen og kontrollen heraf til klima-, energi- og forsyningsministeren. Stk. 3. Væsentlige ændringer og tilføjelser til overvågningsprogrammet skal godkendes af klima-, energi- og forsyningsministeren. Stk. 4. Klima-, energi- og forsyningsministeren kan fastsætte nærmere regler om rettighedshavers rapporteringspligt vedrørende overvågningsprogrammet.",
      "valid_from": "2024-06-11",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. I tilfælde af udsivning eller væsentlige uregelmæssigheder skal rettighedshaver straks underrette klima-, energi- og forsyningsministeren herom. Stk. 2. Rettighedshaver skal træffe de nødvendige udbedrende foranstaltninger for rørledningsanlægget, herunder foranstaltninger vedrørende beskyttelse af menneskers sundhed. Stk. 3. Klima-, energi og forsyningsministeren kan til enhver tid påbyde rettighedshaver at træffe de nødvendige udbedrende foranstaltninger og foranstaltninger vedrørende beskyttelse af menneskers sundhed. Stk. 4. Træffer rettighedshaver ikke de nødvendige udbedrende foranstaltninger uden ugrundet ophold, kan klima-, energi- og forsyningsministeren selv træffe de nødvendige udbedrende foranstaltninger og pålægge rettighedshaver at betale omkostningerne forbundet hermed. Stk. 5. Forekommer en hændelse omfattet af stk. 1, skal rettighedshaver påbegynde en undersøgelse af, hvilke omstændigheder der forårsagede hændelsen. På grundlag heraf skal rettighedshaver udarbejde en rapport herom og indsende den til klima-, energi- og forsyningsministeren. På baggrund af denne rapport kan ministeren om nødvendigt opdatere tilladelsen, herunder det tilknyttede overvågningsprogram.",
      "valid_from": "2024-06-11",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Klima-, energi- og forsyningsministeren fører tilsyn med, at denne lov, regler udstedt i medfør af loven og vilkår udfærdiget i tilladelser overholdes. Stk. 2. Klima-, energi- og forsyningsministeren kan meddele påbud om overholdelse af loven og forskrifter udstedt i medfør heraf. Stk. 3. Klima-, energi- og forsyningsministeren kan fastsætte nærmere regler om udøvelsen af tilsynet.",
      "valid_from": "2024-06-11",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Klima-, energi- og forsyningsministeren kan i forbindelse med behandling af sager og udøvelse af tilsyn omfattet af denne lov indhente oplysninger, som er nødvendige for varetagelsen af disse opgaver, hos rettighedshavere. Stk. 2. Ved manglende udlevering af alle nødvendige oplysninger kan klima-, energi- og forsyningsministeren pålægge rettighedshaver at indsende manglende oplysninger og fastsætte en tidsfrist for en sådan indsendelse. Stk. 3. Oplysninger, som klima-, energi- og forsyningsministeren modtager i forbindelse med behandling af sager eller ved tilsyn omfattet af denne lov, er undergivet tavshedspligt efter § 152, § 152 a, 1. pkt., og § 152 c i straffeloven. Stk. 4. Klima-, energi- og forsyningsministeren kan i forbindelse med tilsynet pålægge en rettighedshaver at foretage undersøgelser af nærmere bestemte forhold vedrørende naturbeskyttelse. Stk. 5. Klima-, energi- og forsyningsministeren kan fastsætte nærmere regler om indhentning af nødvendige oplysninger til brug for behandling af sager og udøvelse af tilsyn omfattet af loven.",
      "valid_from": "2024-06-11",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Omkostninger forbundet med Forsyningstilsynets drift og opgavevaretagelse efter denne lov eller regler udstedt i medfør af loven betales af de selskaber, som Forsyningstilsynet fører tilsyn med efter denne lov eller regler udstedt i medfør af loven. Stk. 2. Klima-, energi- og forsyningsministeren kan pålægge rettighedshaver at betale udgifterne ved myndighedernes sagsbehandling, herunder tilsyn, i medfør af denne lov og kan fastsætte nærmere regler herom, jf. dog stk. 3, 1. pkt. Stk. 3. Forsyningstilsynet fastsætter regler om betaling og opkrævning af beløb til dækning af omkostninger efter stk. 1. Afgørelser truffet i henhold til regler fastsat i medfør af 1. pkt. kan ikke påklages til anden administrativ myndighed.",
      "valid_from": "2024-06-11",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Klima-, energi- og forsyningsministeren kan bemyndige en under ministeriet oprettet statslig myndighed eller efter forhandling med vedkommende minister andre statslige myndigheder til at udøve beføjelser, der i denne lov er tillagt klima-, energi- og forsyningsministeren.",
      "valid_from": "2024-06-11",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Klima-, energi- og forsyningsministeren kan fastsætte regler om, at kommunikation med ministeren skal ske digitalt. Ministeren kan herunder fastsætte regler om anvendelse af et bestemt digitalt system. Ved fastsættelse af regler efter 1. pkt. fastsætter ministeren regler om fritagelse for obligatorisk anvendelse for visse personer og virksomheder. Stk. 2. Erhvervsministeren kan fastsætte regler om, at kommunikation med Energiklagenævnet skal ske digitalt. Ministeren kan herunder udstede regler om anvendelse af et bestemt digitalt system. Ved fastsættelse af regler efter 1. pkt. fastsætter ministeren regler om fritagelse for obligatorisk anvendelse for visse personer og virksomheder. Stk. 3. En digital meddelelse anses for at være kommet frem, når den er tilgængelig for adressaten for meddelelsen.",
      "valid_from": "2024-06-11",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Konvertering af rørledninger, der tidligere har været anvendt til transport af olie eller gas, til rørledningsanlæg til transport af CO 2 er omfattet af de i denne lov fastsatte bestemmelser. Stk. 2. Klima-, energi- og forsyningsministeren kan fastsætte regler om konvertering af rørledninger, der tidligere har været anvendt til transport af olie eller gas, til rørledningsanlæg til transport af CO 2 , herunder regler, som fraviger lovens bestemmelser.",
      "valid_from": "2024-06-11",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Klima-, energi- og forsyningsministeren fastsætter med henblik på gennemførelse af Den Europæiske Unions direktiver og beslutninger på naturbeskyttelsesområdet regler om, i hvilke tilfælde og på hvilke vilkår tilladelser eller godkendelser efter loven kan meddeles.",
      "valid_from": "2024-06-11",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Klima-, energi- og forsyningsministeren træffer i forbindelse med projekter på havområdet passende foranstaltninger, herunder ved fastsættelse af vilkår eller meddelelse af påbud eller forbud, for at undgå forringelse af naturtyperne og levestederne for arterne i internationale naturbeskyttelsesområder og forstyrrelser af de arter, som områderne er udpeget for, hvis forstyrrelserne har betydelige konsekvenser for målsætninger i Rådets direktiv 92/43/EØF af 21. maj 1992 om bevaring af naturtyper samt vilde dyr og planter (habitatdirektivet).",
      "valid_from": "2024-06-11",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. I tilladelser eller godkendelser efter loven kan der fastsættes miljømæssige betingelser og vilkår for at undgå, forebygge eller begrænse og om muligt neutralisere væsentlige skadelige indvirkninger på miljøet. Der kan i den forbindelse fastsættes betingelser og vilkår om eventuelle overvågningsforanstaltninger.",
      "valid_from": "2024-06-11",
      "valid_to": null
    },
    {
      "provision_ref": "8:22",
      "chapter": "8",
      "section": "22",
      "content": "§ 22. Klima-, energi- og forsyningsministeren kan i nødvendigt omfang tillade, at der iværksættes ekspropriation af fast ejendom med henblik på virksomhed efter denne lov. Stk. 2. Ekspropriation i henhold til stk. 1 finder sted efter reglerne i lov om fremgangsmåden ved ekspropriation vedrørende fast ejendom.",
      "valid_from": "2024-06-11",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. En rettighedshaver skal erstatte skader, der forvoldes ved den i henhold til tilladelse udøvede virksomhed, selv om skaden er hændelig. Stk. 2. Har skadelidte ved forsæt eller grov uagtsomhed medvirket til skaden, kan erstatningen nedsættes eller bortfalde.",
      "valid_from": "2024-06-11",
      "valid_to": null
    },
    {
      "provision_ref": "8:24",
      "chapter": "8",
      "section": "24",
      "content": "§ 24. En rettighedshavers erstatningsansvar i henhold til tilladelse til etablering og drift af rørledningsanlæg efter denne lov skal være dækket af en forsikring. Forsikringen skal give en rimelig dækning ud fra hensynet til risikoen ved virksomhedens udøvelse og præmieomkostningerne. Stk. 2. Klima-, energi- og forsyningsministeren kan stille krav om, at yderligere forsikringer tegnes. Klima-, energi- og forsyningsministeren kan godkende, at der i stedet for forsikring stilles sikkerhed. Stk. 3. Rettighedshaver skal etablere en procedure til sikring af omgående og passende behandling af erstatningskrav, herunder med hensyn til skadeserstatning for grænseo‍verskridende hændelser. Stk. 4. Proceduren efter stk. 3 skal godkendes af klima-, energi- og forsyningsministeren, som kan fastsætte vilkår for godkendelse. Stk. 5. Rettighedshaver skal bekendtgøre proceduren efter stk. 3 for offentligheden. Stk. 6. Klima-, energi- og forsyningsministeren kan fastsætte regler om forsikring af og sikkerhedsstillelse for den virksomhed, der er omfattet af tilladelsen, om procedurer og bekendtgørelse heraf og om meddelelse af oplysninger om gældende forsikringer til brug for ministerens tilsyn med virksomheden.",
      "valid_from": "2024-06-11",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. En tilladelse efter denne lov kan hverken helt eller delvis eller direkte eller indirekte overdrages til andre, medmindre klima-, energi- og forsyningsministeren tillader overdragelsen og godkender vilkårene herfor. Stk. 2. Klima-, energi- og forsyningsministeren kan alene godkende overdragelser som nævnt i stk. 1, hvis rettighedshaver også efter overdragelsen skønnes at have den fornødne tekniske sagkundskab og økonomiske baggrund, jf. § 5. Ministeren kan stille vilkår for godkendelse af overdragelser. Stk. 3. En tilladelse i henhold til denne lov kan ikke gøres til genstand for retsforfølgning.",
      "valid_from": "2024-06-11",
      "valid_to": null
    },
    {
      "provision_ref": "8:26",
      "chapter": "8",
      "section": "26",
      "content": "§ 26. Den, der overdrager en tilladelse i henhold til § 25, er subsidiært økonomisk ansvarlig over for de øvrige deltagere med andel i tilladelsen, for så vidt angår udgifter til afvikling af anlæg, herunder afvikling af påbegyndte anlæg m.v., jf. § 27, som eksisterer på tidspunktet for overdragelsen. Overdrager efter 1. pkt. er subsidiært økonomisk ansvarlig over for staten, hvis de udgifter, der er nævnt i 1. pkt., ikke dækkes af en anden deltager i tilladelsen. Stk. 2. Overdrager er ligeledes subsidiært økonomisk ansvarlig over for staten for de i stk. 1 omhandlede udgifter, såfremt staten har måttet påtage sig afvikling for rettighedshavers regning. Stk. 3. Det økonomiske ansvar efter stk. 1 og 2 beregnes på grundlag af størrelsen af den overdragede andels del af omkostningerne til gennemførelse af afviklingen. Stk. 4. Overdragers økonomiske ansvar gælder, uanset om andelen eller dele heraf senere overdrages, dog således at krav først rettes mod den deltager, som senest overdrog andelen. Stk. 5. Det er en forudsætning for godkendelse efter § 25, at overdrager har afgivet en erklæring om subsidiært ansvar, jf. stk. 1-4, over for de deltagere, som til enhver tid udgør rettighedshaver til tilladelsen, og over for staten. Stk. 6. Klima-, energi- og forsyningsministeren skal godkende erklæringer efter stk. 5 og kan fastsætte vilkår herfor. Stk. 7. I forbindelse med tilladelse til overdragelse efter § 25, stk. 1, kan klima-, energi- og forsyningsministeren i særlige tilfælde undtage fra kravet om subsidiært økonomisk ansvar i henhold til stk. 1 og 2.",
      "valid_from": "2024-06-11",
      "valid_to": null
    },
    {
      "provision_ref": "8:27",
      "chapter": "8",
      "section": "27",
      "content": "§ 27. Ansøgning om tilladelse eller godkendelse til etablering og drift af rørledningsanlæg efter denne lov skal ledsages af en plan for afvikling af samtlige anlæg og installationer m.v. omfattet af ansøgningen og alle eventuelt tidligere godkendte anlæg og installationer m.v. i forbindelse med tilladelsen, som ansøgningen vedrører. Stk. 2. I afviklingsplanen skal indgå en opgørelse af de forventede udgifter til gennemførelse af afviklingsplanen og en beskrivelse af, hvordan og på hvilke tidspunkter der etableres sikkerhed for, at midlerne til gennemførelse af afviklingsplanen er til rådighed. Afviklingsplanen skal omfatte afvikling af samtlige anlæg og installationer m.v. Stk. 3. Afviklingsplanen skal godkendes af klima-, energi- og forsyningsministeren, der kan fastsætte vilkår for godkendelsen. Stk. 4. Kan hele eller dele af rørledningsanlæg genanvendes ved tilladelsens ophør, er rettighedshaver berettiget til at disponere over disse. Ønsker rettighedshaver ikke at disponere over de genanvendelige dele af infrastrukturen, kan klima-, energi- og forsyningsministeren træffe beslutning om, at staten skal overtage disse, eller at de skal fjernes sammen med den øvrige infrastruktur. Stk. 5. Klima-, energi- og forsyningsministeren kan fastsætte nærmere regler om indholdet af en afviklingsplan, herunder om de forudsætninger, der skal være for afvikling af anlæg og installationer m.v., opgørelse af udgifterne og krav til etablering af sikkerhed for midler til fjernelse.",
      "valid_from": "2024-06-11",
      "valid_to": null
    },
    {
      "provision_ref": "8:28",
      "chapter": "8",
      "section": "28",
      "content": "§ 28. Klima-, energi- og forsyningsministeren kan helt eller delvis tilbagekalde en tilladelse efter denne lov, såfremt 1) de i denne lov eller i medfør af loven fastsatte bestemmelser, vilkår eller påbud ikke overholdes, 2) der i en ansøgning om tilladelse eller i forbindelse med tilsyn er givet urigtige eller vildledende oplysninger eller 3) rettighedshaver tages under rekonstruktionsbehandling eller erklæres konkurs. Stk. 2. Tilbagekaldelse i henhold til stk. 1, nr. 1, kan kun ske, hvis klima-, energi- og forsyningsministeren har givet påbud om inden for en nærmere fastsat frist at afhjælpe forholdet og påbuddet ikke er efterkommet inden for fristen.",
      "valid_from": "2024-06-11",
      "valid_to": null
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Tilbagekaldes en tilladelse til etablering og drift af rørledningsanlæg i medfør af § 28, giver klima-, energi- og forsyningsministeren enten en ny tilladelse til etablering og drift til en anden rettighedshaver eller lukker rørledningsanlægget. Stk. 2. Indtil meddelelsen af en ny tilladelse, jf. stk. 1, overtager klima-, energi- og forsyningsministeren midlertidigt alle forpligtelser vedrørende rørledningsanlægget. Stk. 3. Klima-, energi- og forsyningsministeren kan pålægge den tidligere rettighedshaver at betale omkostningerne forbundet med overtagelse af forpligtelserne vedrørende rørledningsanlægget efter stk. 2.",
      "valid_from": "2024-06-11",
      "valid_to": null
    },
    {
      "provision_ref": "9:30",
      "chapter": "9",
      "section": "30",
      "content": "§ 30. Energiklagenævnet behandler klager over afgørelser truffet af klima-, energi- og forsyningsministeren, Forsyningstilsynet eller en anden statslig myndighed efter denne lov eller regler udstedt i henhold til loven. Stk. 2. Enhver med væsentlig og individuel interesse i afgørelsen kan klage over afgørelser truffet i medfør af denne lov. Stk. 3. Endvidere er lokale og landsdækkende foreninger eller organisationer, der som hovedformål har beskyttelse af natur og miljø, eller som efter deres formål varetager væsentlige rekreative interesser, når en afgørelse berører sådanne interesser, klageberettigede, for så vidt angår de miljømæssige forhold i sådanne afgørelser. Disse foreninger eller organisationer fremsender senest samtidig med klagen deres vedtægter til Energiklagenævnet som dokumentation for, at de er lokale eller landsdækkende, og at deres formål opfylder de angivne krav. Stk. 4. Klagen skal være indgivet skriftligt til Energiklagenævnet inden 4 uger fra tidspunktet, hvor afgørelsen er meddelt. Er afgørelsen offentligt bekendtgjort, regnes fristen dog altid fra bekendtgørelsen. Udløber klagefristen på en lørdag eller en helligdag, forlænges fristen til den følgende hverdag. Stk. 5. Afgørelser truffet af Energistyrelsen, Forsyningstilsynet eller en anden statslig myndighed, som ministeren har henlagt sine beføjelser til, kan ikke indbringes for anden administrativ myndighed end Energiklagenævnet.",
      "valid_from": "2024-06-11",
      "valid_to": null
    },
    {
      "provision_ref": "9:31",
      "chapter": "9",
      "section": "31",
      "content": "§ 31. Ved afgørelser i henhold til § 30, stk. 1, erstattes repræsentanter i Energiklagenævnet, der er udpeget efter indstilling fra Dansk Industri og Landbrug & Fødevarer, af 1 medlem med særlig sagkundskab inden for etablering og drift af gastransporterende rørledninger og 1 medlem med særlig sagkundskab inden for miljø. Medlemmerne udpeges af erhvervsministeren. Stk. 2. Erhvervsministeren kan fastsætte regler om Energiklagenævnets behandling af klager efter § 30 og om betaling af gebyr ved indbringelse af en klage for Energiklagenævnet.",
      "valid_from": "2024-06-11",
      "valid_to": null
    },
    {
      "provision_ref": "10:32",
      "chapter": "10",
      "section": "32",
      "content": "§ 32. Med bøde eller fængsel indtil 4 måneder straffes den, som 1) udøver virksomhed som nævnt i § 4, stk. 1, uden tilladelse fra klima-, energi- og forsyningsministeren, 2) undlader at indsende oplysninger efter § 14, stk. 2, eller 3) tilsidesætter påbud meddelt i henhold til loven eller forskrifter fastsat i medfør af loven. Stk. 2. I forskrifter, der udstedes i henhold til loven, kan der fastsættes straf af bøde eller fængsel indtil 4 måneder for overtrædelse af bestemmelser i forskrifterne. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2024-06-11",
      "valid_to": null
    },
    {
      "provision_ref": "11:33",
      "chapter": "11",
      "section": "33",
      "content": "§ 33. Loven træder i kraft den 1. juli 2024.",
      "valid_from": "2024-06-11",
      "valid_to": null
    },
    {
      "provision_ref": "12:23t",
      "chapter": "12",
      "section": "23t",
      "content": "§ 23 t. Potentielle brugere har ret til at benytte CO 2 -lagringslokaliteter mod betaling, jf. dog stk. 3. Stk. 2. Priser og betingelser for lagring i CO 2 -lagringslokaliteter efter stk. 1 fastsættes af lagringsselskaberne. Lagringsselskaberne skal offentliggøre tariffer og betingelser for brug af CO 2 -lagringslokaliteter. Stk. 3. CO 2 -lagringsselskaber kan nægte adgang til CO 2 -lagringslokaliteter i henhold til stk. 1, hvis selskaberne ikke råder over den fornødne kapacitet eller tilslutning. Afslag skal være behørigt begrundet. Stk. 4. CO 2 -lagringsselskaber, som nægter adgang på grund af manglende kapacitet eller manglende tilslutning, skal foretage de nødvendige udbygninger, for så vidt dette er økonomisk forsvarligt eller en potentiel kunde er villig til at betale for dem, forudsat at dette ikke vil have negative konsekvenser for miljøet. Stk. 5. Klima-, energi- og forsyningsministeren kan fastsætte nærmere regler om adgang til CO 2 -lagringslokaliteter. Stk. 6. Klima-, energi- og forsyningsministeren fastsætter regler om bilæggelse af tvister vedrørende adgang til CO 2 -lagringslokaliteter.",
      "valid_from": "2024-06-11",
      "valid_to": null
    },
    {
      "provision_ref": "13:39",
      "chapter": "13",
      "section": "39",
      "content": "§ 39. Loven gælder ikke for Færøerne og Grønland.",
      "valid_from": "2024-06-11",
      "valid_to": null
    }
  ],
  "definitions": []
}
