{
  "id": "2024:1592",
  "type": "statute",
  "title": "Bekendtgørelse om bistandsværger beskikket i medfør af kriminallov for Grønland",
  "short_name": "BEK H#LOKDOK04",
  "status": "in_force",
  "issued_date": "2024-12-16",
  "url": "https://www.retsinformation.dk/eli/lta/2024/1592/xml",
  "description": "Retsinformation source. DocumentId=AA014518; AccessionNumber=B20240159205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Politidirektøren i Grønland antager et antal bistandsværger med bopæl i Grønland efter indstilling fra bistandsværgekoordinatoren, jf. § 18, som til brug for sin indstilling i fornødent omfang inddrager de kommunale myndigheder. Direktoratet for Kriminalforsorgen antager efter indstilling fra Det Grønlandske Hus i København (Kalaallit Illuutaat) et antal bistandsværger med bopæl i Danmark. Stk. 2. Ansøgninger til ledige stillinger som bistandsværger indkaldes ved opslag i pressen, i fagtidsskrifter eller på anden måde, som er egnet til at sikre, at de persongrupper, blandt hvilke bistandsværger navnlig tænkes antaget, jf. stk. 3, får kendskab til opslaget. Stk. 3. Bistandsværger antages blandt de ansøgere, der må anses for bedst egnede til at udføre de opgaver, som hvervet indebærer, herunder personer med tilknytning til sundheds-, social- og undervisningssektoren. Der skal så vidt muligt antages personer, der taler både grønlandsk og dansk. Stk. 4. Personer, der er ansat på psykiatrisk sygehus eller sygehusafdeling, institution for personer med vidtgående psykiske handicap m.v., må ikke antages som bistandsværger med virke for personer på samme sygehus eller afdeling eller på samme institution m.v. Det samme gælder for personer, der i øvrigt har med driften eller administrationen af det pågældende psykiatriske sygehus eller afdeling eller pågældende institution m.v. at gøre. Ansatte i anklagemyndigheden, politiet og kriminalforsorgen bør ikke antages som bistandsværger. Stk. 5. Bistandsværger antages efter forud indhentet udtalelse fra politiet. Politiet indhenter efter skriftligt samtykke oplysninger om ansøgeren i Det Centrale Kriminalregister, før udtalelsen afgives. Stk. 6. Antallet af personer, der antages som bistandsværger i Grønland, bestemmes af politidirektøren i Grønland på grundlag af en vurdering af behovet. Antallet af personer, der antages som bistandsværger i Danmark, bestemmes af Direktoratet for Kriminalforsorgen på grundlag af en vurdering af behovet."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Politidirektøren i Grønland udarbejder en fortegnelse over de antagne bistandsværger med bopæl i Grønland. Direktoratet for Kriminalforsorgen udarbejder en fortegnelse over de antagne bistandsværger med bopæl i Danmark. Stk. 2. Fortegnelsen over antagne bistandsværger med bopæl i Danmark sendes til politidirektøren i Grønland. Stk. 3. Ved ændringer i fortegnelsen over de antagne bistandsværger med bopæl i Grønland udarbejder politidirektøren i Grønland en revideret fortegnelse. Ved ændringer i fortegnelsen over de antagne bistandsværger med bopæl i Danmark udarbejder Direktoratet for Kriminalforsorgen en revideret fortegnelse, der sendes til politidirektøren i Grønland."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Politidirektøren i Grønland udarbejder hver måned en fortegnelse over de personer, der efter § 163, stk. 1 og 2, i kriminallov for Grønland, har ret til at få beskikket en bistandsværge."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bliver der tale om at idømme en person foranstaltninger efter § 157 eller forvaring efter § 161 i kriminallov for Grønland, kan retten beskikke en bistandsværge for den pågældende, jf. § 163, stk. 1, i kriminallov for Grønland. Stk. 2. Retten skal endvidere beskikke en bistandsværge for den pågældende, hvis betingelserne i § 163, stk. 2, i kriminallov for Grønland er opfyldt. Stk. 3. Som bistandsværge skal så vidt muligt beskikkes en af den sigtedes, tiltaltes eller dømtes nærmeste pårørende."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Når politiet skønner, at der kan blive tale om at beskikke en bistandsværge for en sigtet eller tiltalt, skal spørgsmålet rejses over for retten på så tidligt et tidspunkt, at den, der eventuelt beskikkes, får mulighed for at være til stede under sagens behandling. Stk. 2. Skal der beskikkes en bistandsværge for en dømt, som ikke har haft en sådan værge beskikket under sagens behandling, skal politiet om fornødent henlede rettens opmærksomhed på spørgsmålet, når dommen er afsagt. Skal den dømte anbringes i Grønland, beskikkes en bistandsværge med bopæl i Grønland. Skal den dømte anbringes i Danmark, beskikkes en bistandsværge med bopæl i Danmark. Stk. 3. Har den dømte haft en bistandsværge med bopæl i Grønland beskikket under sagens behandling og skal anbringes i Grønland, fortsætter bistandsværgen efter dommen, medmindre dette er uhensigtsmæssigt på grund af bistandsværgens bopæl. Har den dømte haft en bistandsværge med bopæl i Danmark beskikket under sagens behandling og skal anbringes i Danmark, fortsætter bistandsværgen efter dommen. Stk. 4. Overføres en person, der er dømt til anbringelse i Danmark, administrativt til anbringelse i Grønland, beskikkes en ny bistandsværge med bopæl i Grønland. Overføres en person, der er dømt til anbringelse i Grønland, administrativt til anbringelse i Danmark, beskikkes en ny bistandsværge med bopæl i Danmark."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Politiet bistår retten med at finde en person, der kan beskikkes som bistandsværge, jf. herved § 4, stk. 3. Den sigtede, tiltalte eller dømte skal forud for beskikkelsen spørges, om der er en bestemt person, som vedkommende ønsker at få beskikket. Stk. 2. Politiet indstiller en bistandsværge fra fortegnelsen over bistandsværger, hvis den sigtede, tiltalte eller dømte ikke selv foreslår en person, ikke har nære pårørende, eller ingen af de pågældende er villige eller egnede til at blive beskikket, jf. dog stk. 3-7. Stk. 3. Skal den dømte anbringes i Grønland, indstilles efter høring af bistandsværgekoordinatoren, jf. § 18, den bistandsværge, der står for tur på fortegnelsen over bistandsværger med bopæl i Grønland, dog således at der ved beskikkelsen skal tages hensyn til bistandsværgens bopæl samt sproglige og andre relevante forhold. Stk. 4. Skal den dømte anbringes i Danmark, indstilles efter høring af Det Grønlandske Hus i København (Kalaallit Illuutaat) den bistandsværge, der står for tur på fortegnelsen over bistandsværger med bopæl i Danmark, dog således at der ved beskikkelsen skal tages hensyn til bistandsværgens bopæl samt sproglige og andre relevante forhold. Stk. 5. Foreligger der på grund af den pågældende bistandsværges beskæftigelse eller lignende, herunder f.eks. som sagsbehandler i socialforvaltningen for den pågældende, omstændigheder, der kan vække tvivl om vedkommendes egnethed til at varetage netop denne sigtedes, tiltaltes eller dømtes interesser på behørig måde, indstilles den næste på fortegnelsen. Stk. 6. Forinden indstilling til retten, skal den pågældende bistandsværge samt den sigtede, tiltalte eller dømte have lejlighed til at udtale sig om den påtænkte indstilling. Politiet skal endvidere sikre sig, at bistandsværgen ikke er forhindret, f.eks. på grund af bortrejse, sygdom eller lignende. Politiet skal samtidig orientere bistandsværgen om, hvem der er den sigtedes, tiltaltes eller dømtes forsvarer. Er den bistandsværge, der påtænkes indstillet til beskikkelse, ikke optaget på fortegnelsen over bistandsværger, indhentes der efter skriftligt samtykke oplysninger om personen i Det Centrale Kriminalregister inden indstilling. Stk. 7. En bistandsværge, der er optaget på en af fortegnelserne over bistandsværger, kan afslå at lade sig indstille til beskikkelse, hvis den pågældende allerede er beskikket for andre sigtede, tiltalte eller dømte."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En begæring fra den sigtede, tiltalte eller dømte om at få en allerede beskikket bistandsværge udskiftet med en anden fremsættes over for anklagemyndigheden, der snarest muligt indbringer spørgsmålet for den ret, som har pådømt sagen i første instans."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Bistandsværgen skal så vidt muligt handle i samråd med den sigtede, tiltalte eller dømte."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En bistandsværge, som beskikkes under kriminalsagens behandling, har i første række til opgave sammen med den beskikkede forsvarer at bistå den sigtede eller tiltalte under sagens behandling, jf. herved § 163, stk. 1, i kriminallov for Grønland. Efter dommen er det ifølge § 163, stk. 2, i kriminallov for Grønland bistandsværgens opgave at holde sig underrettet om den dømtes tilstand og at drage omsorg for, at opholdet på sygehuset eller sygehusafdelingen, i institutionen eller anstalten og andre foranstaltninger ikke udstrækkes længere end nødvendigt. Stk. 2. Bistandsværgen skal rådgive og vejlede den sigtede, tiltalte eller dømte om klageadgang og om muligheden for at søge en idømt foranstaltning ændret eller ophævet efter §§ 159 og 162 i kriminallov for Grønland. Bistandsværgen skal endvidere bistå den pågældende med at udforme eventuelle klageskrivelser og anmodninger om foranstaltningsændring eller -ophævelse samt yde bistand ved behandlingen af disse sager."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bistandsværgen skal snarest muligt efter beskikkelsen besøge den sigtede, tiltalte eller dømte og til stadighed holde sig i forbindelse med denne. Besøg skal ud over første besøg finde sted efter behov. Stk. 2. Når den dømte er anbragt i Danmark, skal bistandsværgen dog besøge den dømte mindst en gang månedligt. Bistandsværgen skal endvidere være den dømte behjælpelig med at opretholde en tilfredsstillende kommunikation til den dømtes pårørende i Grønland og være opmærksom på den dømte ved fødselsdage, højtider m.v. Stk. 3. Bistandsværgen har ret til fri og uhindret personlig, skriftlig og telefonisk forbindelse med den pågældende. Dette gælder dog ikke, hvis den sigtede eller tiltalte er tilbageholdt efter § 359, stk. 1, nr. 2, litra c, i retsplejelov for Grønland, og væsentlige hensyn til efterforskningen nødvendiggør, at bistandsværgen er undergivet bestemmelser om brev- og besøgskontrol fastsat af politiet. Såfremt der træffes afgørelse herom, skal den sigtedes eller tiltaltes forsvarer orienteres, ligesom fremgangsmåden i §§ 379 og 380 i retsplejelov for Grønland skal iagttages."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Retten skal holde bistandsværgen underrettet om, hvornår der afholdes retsmøder vedrørende den sigtede, tiltalte eller dømte, herunder retsmøder med henblik på beskikkelse af en ny bistandsværge. Stk. 2. Udskrifter af domme og beslutninger angående den sigtede, tiltalte eller dømte skal på begæring udleveres til bistandsværgen, medmindre efterforskningsmæssige hensyn undtagelsesvist taler herimod. Indhentede oplysninger om den sigtedes, tiltaltes eller dømtes personlige forhold og mentale tilstand skal endvidere på begæring udleveres til bistandsværgen, hvis den sigtede, tiltalte eller dømte meddeler samtykke hertil. Stk. 3. Politiet skal samtidig med beskikkelsen orientere bistandsværgen om den sigtedes, tiltaltes eller dømtes folkeregisteradresse og sidst kendte opholdssted. Politiet skal herudover på bistandsværgens anmodning orientere bistandsværgen om den sigtedes, tiltaltes eller dømtes folkeregisteradresse og sidst kendte opholdssted."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I sager, der forelægges Højesteret, varetager Rigsadvokaten, indtil fuldbyrdelsesordre er meddelt, de opgaver, der i §§ 5, 6, og 11 er pålagt politiet."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Bistandsværgekoordinatoren, jf. § 18, skal efter anmodning fra bistandsværger beskikket for dømte, der anbringes i Grønland, i fornødent omfang orientere bistandsværgen om bistandsværgens rettigheder og pligter. Stk. 2. Det Grønlandske Hus i København (Kalaallit Illuutaat) skal efter anmodning fra bistandsværger beskikket for dømte, der anbringes i Danmark, i fornødent omfang orientere bistandsværgen om bistandsværgens rettigheder og pligter."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Den sigtedes, tiltaltes eller dømtes forsvarer skal efter anmodning fra bistandsværgen i fornødent omfang og under hensyn til bestemmelserne i retsplejelov for Grønland samt til bestemmelserne i denne bekendtgørelses § 10, stk. 3, og § 11, stk. 2, orientere bistandsværgen om sagen."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Et sygehus eller en sygehusafdeling, en institution eller en anstalt m.v., som modtager en person, der har en bistandsværge beskikket, skal snarest underrette bistandsværgen, når den pågældende påbegynder et ophold på stedet. Stk. 2. Sygehuset eller sygehusafdelingen, institutionen eller anstalten m.v. skal ligeledes underrette bistandsværgen ved afslutningen af den pågældendes ophold på stedet."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Personalet på sygehuset eller sygehusafdelingen, institutionen eller anstalten m.v. skal endvidere give bistandsværgen enhver oplysning, som er nødvendig for, at denne kan varetage sit hverv på forsvarlig måde. En oplysning, som af lægelige grunde ikke gives til den sigtede, tiltalte eller dømte, må heller ikke gives til bistandsværgen. Stk. 2. Bistandsværgen har ret til at gøre sig bekendt med oplysningerne i tvangsprotokollen vedrørende den sigtede, tiltalte eller dømte, som den pågældende er beskikket for. Stk. 3. Bistandsværgen har endvidere ret til at gøre sig bekendt med indholdet af den sigtedes, tiltaltes eller dømtes journal, herunder behandlingsplan, såfremt den pågældende selv ville have adgang hertil, og såfremt den pågældende meddeler samtykke til, at bistandsværgen får adgang til journalen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Der påhviler bistandsværgen tavshedspligt."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Justitsministeren udpeger en bistandsværgekoordinator, der ud over de opgaver og beføjelser m.v., som følger af denne bekendtgørelse, varetager opgaver i forhold til vejledning og uddannelse m.v. af bistandsværger med bopæl i Grønland."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Beskikkelsen som bistandsværge for en sigtet eller tiltalt under kriminalsagens behandling ophører, såfremt retssagen ikke fører til, at der afsiges dom til anbringelse i psykiatrisk sygehus eller sygehusafdeling, i institution for personer med vidtgående psykiske handicap eller i forvaring m.v. eller dom, der giver mulighed for sådan anbringelse, jf. §§ 157 og 161 i kriminallov for Grønland. Stk. 2. Efter § 163, stk. 2, i kriminallov for Grønland ophører beskikkelsen som bistandsværge for en dømt, når den idømte foranstaltning endeligt ophæves. Stk. 3. Beskikkelsen som bistandsværge ophører endvidere, hvis den beskikkede bistandsværge udskiftes med en anden. Stk. 4. Såfremt beskikkelsen som bistandsværge ophører efter bestemmelserne i stk. 1 og 2, bistår bistandsværgen dog den sigtede, tiltalte eller dømte i forbindelse med klager, som var iværksat på tidspunktet for beskikkelsens ophør."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. En bistandsværge kan til enhver tid kræve at blive slettet fra en fortegnelse over bistandsværger. Stk. 2. En bistandsværge, der er optaget på en fortegnelse over bistandsværger, fratages hvervet, hvis den pågældende groft tilsidesætter de pligter, der følger af hvervet, eller i øvrigt viser sig uegnet til hvervet. Sker der fratagelse, slettes den pågældende fra fortegnelsen over bistandsværger. Stk. 3. Afgørelse om fratagelse af hvervet som bistandsværge efter stk. 2 træffes for bistandsværger med bopæl i Grønland af politidirektøren i Grønland og for bistandsværger med bopæl i Danmark af Direktoratet for Kriminalforsorgen, jf. herved § 2. Stk. 4. Sletning fra en fortegnelse over bistandsværger efter stk. 1 eller stk. 2, medfører, at nye beskikkelser af den pågældende ikke kan finde sted. Sletning efter stk. 2 medfører endvidere, at spørgsmålet om fortsat beskikkelse snarest skal indbringes for retten af anklagemyndigheden. Stk. 5. Bistandsværger, som ikke er optaget på en fortegnelse over bistandsværger, kan under samme betingelser som nævnt i stk. 2 fratages hvervet. Afgørelse herom træffes af retten."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Politidirektøren i Grønland udbetaler i årligt grundbeløb 1.488 kr. i vederlag til en bistandsværge, der er optaget på fortegnelsen over bistandsværger med bopæl i Grønland, og som er beskikket for en sigtet eller tiltalt under kriminalsagens behandling. Stk. 2. Politidirektøren i Grønland udbetaler i årligt grundbeløb 1.984 kr. til en bistandsværge, der er optaget på fortegnelsen over bistandsværger med bopæl i Grønland, og som er beskikket for en dømt. Politidirektøren i Grønland udbetaler endvidere 1.488 kr. i vederlag til bistandsværgen for hver påbegyndt 3. måned, hvor den dømte er anbragt i henhold til dommen. Stk. 3. Alle bistandsværger med bopæl i Grønland har i forbindelse med deltagelse i retsmøder og i forbindelse med indtil fem besøgsrejser årligt krav på godtgørelse til befordring for rimelige og dokumenterede transportudgifter, dog således at transportudgifter til besøgsrejser ikke må overstige 12.000 kr. årligt i grundbeløb. I ganske særlige tilfælde kan politidirektøren i Grønland dispensere fra den ovenfor nævnte beløbsgrænse. Ved nødvendig overnatning ydes der godtgørelse for overnatning og måltider i forbindelse hermed efter de for ansatte i staten gældende regler. Godtgørelse af de nævnte udgifter sker ved henvendelse til politidirektøren i Grønland."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Det Grønlandske Hus i København (Kalaallit Illuutaat) udbetaler i årligt grundbeløb 1.508 kr. til en bistandsværge, der er optaget på fortegnelsen over bistandsværger med bopæl i Danmark, og som er beskikket for en dømt. Det Grønlandske Hus i København (Kalaallit Illuutaat) udbetaler endvidere 1.697 kr. i vederlag til bistandsværgen for hver påbegyndt 3. måned, hvor den dømte er anbragt i henhold til dom. Stk. 2. De i stk. 1 nævnte bistandsværger har endvidere krav på godtgørelse til befordring og om nødvendigt overnatning i forbindelse med retsmøder og klientbesøg efter de for ansatte i staten gældende regler. Ved overnatning ydes der endvidere godtgørelse til måltider efter de for ansatte i staten gældende regler. Godtgørelse af de nævnte udgifter sker ved henvendelse til Det Grønlandske Hus i København (Kalaallit Illuutaat). Stk. 3. Bistandsværger, som ikke er optaget på en fortegnelse over bistandsværger, men som er beskikket for en dømt, der er anbragt i Danmark, har krav på godtgørelse til befordring og om nødvendigt overnatning efter de for ansatte i staten gældende regler i forbindelse med deltagelse i retsmøder og i forbindelse med indtil tolv besøgsrejser årligt. Ved overnatning ydes der endvidere godtgørelse til måltider efter de for ansatte i staten gældende regler. Godtgørelse af de nævnte udgifter sker ved henvendelse til Det Grønlandske Hus i København (Kalaallit Illuutaat). Stk. 4. Ved uenighed om ret til vederlag eller vederlagets størrelse træffes afgørelse herom af Direktoratet for Kriminalforsorgen efter indstilling fra Det Grønlandske Hus i København (Kalaallit Illuutaat)."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. De i § 21, stk. 1 og 2, og § 22, stk. 1, nævnte beløb dækker ud over honorar for bistandsværgens arbejde i forbindelse med besøg, retsmøder, klagesager m.v. tillige de udgifter, der er forbundet med hvervet, herunder udgifter til telefon m.v. Stk. 2. De i § 21, stk. 1-3, nævnte beløb (grundbeløb pr. 1. april 2016) reguleres årligt med reguleringsprocenten for det grønlandske pris- og lønindeks i finanslov for Grønland. Stk. 3. De i § 22, stk. 1, nævnte beløb (grundbeløb pr. 1. april 2000) reguleres årligt med den til enhver tid gældende reguleringsprocent for ansatte i regioner. Stk. 4. I ganske særlige tilfælde kan politidirektøren i Grønland efter indstilling fra bistandsværgekoordinatoren, jf. § 18, og Direktoratet for Kriminalforsorgen efter indstilling fra Det Grønlandske Hus i København (Kalaallit Illuutaat) under hensyn til arbejdets omfang forhøje eller nedsætte de i § 21, stk. 1 og 2, og § 22, stk. 1, nævnte beløb."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Bekendtgørelsen træder i kraft den 1. januar 2025. Stk. 2. Bekendtgørelsen finder ligeledes anvendelse på bistandsværger, der er beskikket ved bekendtgørelsens ikrafttræden. Stk. 3. Bekendtgørelse nr. 366 af 19. april 2016 om bistandsværger beskikket i medfør af kriminallov for Grønland ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Politidirektøren i Grønland antager et antal bistandsværger med bopæl i Grønland efter indstilling fra bistandsværgekoordinatoren, jf. § 18, som til brug for sin indstilling i fornødent omfang inddrager de kommunale myndigheder. Direktoratet for Kriminalforsorgen antager efter indstilling fra Det Grønlandske Hus i København (Kalaallit Illuutaat) et antal bistandsværger med bopæl i Danmark. Stk. 2. Ansøgninger til ledige stillinger som bistandsværger indkaldes ved opslag i pressen, i fagtidsskrifter eller på anden måde, som er egnet til at sikre, at de persongrupper, blandt hvilke bistandsværger navnlig tænkes antaget, jf. stk. 3, får kendskab til opslaget. Stk. 3. Bistandsværger antages blandt de ansøgere, der må anses for bedst egnede til at udføre de opgaver, som hvervet indebærer, herunder personer med tilknytning til sundheds-, social- og undervisningssektoren. Der skal så vidt muligt antages personer, der taler både grønlandsk og dansk. Stk. 4. Personer, der er ansat på psykiatrisk sygehus eller sygehusafdeling, institution for personer med vidtgående psykiske handicap m.v., må ikke antages som bistandsværger med virke for personer på samme sygehus eller afdeling eller på samme institution m.v. Det samme gælder for personer, der i øvrigt har med driften eller administrationen af det pågældende psykiatriske sygehus eller afdeling eller pågældende institution m.v. at gøre. Ansatte i anklagemyndigheden, politiet og kriminalforsorgen bør ikke antages som bistandsværger. Stk. 5. Bistandsværger antages efter forud indhentet udtalelse fra politiet. Politiet indhenter efter skriftligt samtykke oplysninger om ansøgeren i Det Centrale Kriminalregister, før udtalelsen afgives. Stk. 6. Antallet af personer, der antages som bistandsværger i Grønland, bestemmes af politidirektøren i Grønland på grundlag af en vurdering af behovet. Antallet af personer, der antages som bistandsværger i Danmark, bestemmes af Direktoratet for Kriminalforsorgen på grundlag af en vurdering af behovet.",
      "valid_from": "2024-12-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Politidirektøren i Grønland udarbejder en fortegnelse over de antagne bistandsværger med bopæl i Grønland. Direktoratet for Kriminalforsorgen udarbejder en fortegnelse over de antagne bistandsværger med bopæl i Danmark. Stk. 2. Fortegnelsen over antagne bistandsværger med bopæl i Danmark sendes til politidirektøren i Grønland. Stk. 3. Ved ændringer i fortegnelsen over de antagne bistandsværger med bopæl i Grønland udarbejder politidirektøren i Grønland en revideret fortegnelse. Ved ændringer i fortegnelsen over de antagne bistandsværger med bopæl i Danmark udarbejder Direktoratet for Kriminalforsorgen en revideret fortegnelse, der sendes til politidirektøren i Grønland.",
      "valid_from": "2024-12-16",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Politidirektøren i Grønland udarbejder hver måned en fortegnelse over de personer, der efter § 163, stk. 1 og 2, i kriminallov for Grønland, har ret til at få beskikket en bistandsværge.",
      "valid_from": "2024-12-16",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bliver der tale om at idømme en person foranstaltninger efter § 157 eller forvaring efter § 161 i kriminallov for Grønland, kan retten beskikke en bistandsværge for den pågældende, jf. § 163, stk. 1, i kriminallov for Grønland. Stk. 2. Retten skal endvidere beskikke en bistandsværge for den pågældende, hvis betingelserne i § 163, stk. 2, i kriminallov for Grønland er opfyldt. Stk. 3. Som bistandsværge skal så vidt muligt beskikkes en af den sigtedes, tiltaltes eller dømtes nærmeste pårørende.",
      "valid_from": "2024-12-16",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Når politiet skønner, at der kan blive tale om at beskikke en bistandsværge for en sigtet eller tiltalt, skal spørgsmålet rejses over for retten på så tidligt et tidspunkt, at den, der eventuelt beskikkes, får mulighed for at være til stede under sagens behandling. Stk. 2. Skal der beskikkes en bistandsværge for en dømt, som ikke har haft en sådan værge beskikket under sagens behandling, skal politiet om fornødent henlede rettens opmærksomhed på spørgsmålet, når dommen er afsagt. Skal den dømte anbringes i Grønland, beskikkes en bistandsværge med bopæl i Grønland. Skal den dømte anbringes i Danmark, beskikkes en bistandsværge med bopæl i Danmark. Stk. 3. Har den dømte haft en bistandsværge med bopæl i Grønland beskikket under sagens behandling og skal anbringes i Grønland, fortsætter bistandsværgen efter dommen, medmindre dette er uhensigtsmæssigt på grund af bistandsværgens bopæl. Har den dømte haft en bistandsværge med bopæl i Danmark beskikket under sagens behandling og skal anbringes i Danmark, fortsætter bistandsværgen efter dommen. Stk. 4. Overføres en person, der er dømt til anbringelse i Danmark, administrativt til anbringelse i Grønland, beskikkes en ny bistandsværge med bopæl i Grønland. Overføres en person, der er dømt til anbringelse i Grønland, administrativt til anbringelse i Danmark, beskikkes en ny bistandsværge med bopæl i Danmark.",
      "valid_from": "2024-12-16",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Politiet bistår retten med at finde en person, der kan beskikkes som bistandsværge, jf. herved § 4, stk. 3. Den sigtede, tiltalte eller dømte skal forud for beskikkelsen spørges, om der er en bestemt person, som vedkommende ønsker at få beskikket. Stk. 2. Politiet indstiller en bistandsværge fra fortegnelsen over bistandsværger, hvis den sigtede, tiltalte eller dømte ikke selv foreslår en person, ikke har nære pårørende, eller ingen af de pågældende er villige eller egnede til at blive beskikket, jf. dog stk. 3-7. Stk. 3. Skal den dømte anbringes i Grønland, indstilles efter høring af bistandsværgekoordinatoren, jf. § 18, den bistandsværge, der står for tur på fortegnelsen over bistandsværger med bopæl i Grønland, dog således at der ved beskikkelsen skal tages hensyn til bistandsværgens bopæl samt sproglige og andre relevante forhold. Stk. 4. Skal den dømte anbringes i Danmark, indstilles efter høring af Det Grønlandske Hus i København (Kalaallit Illuutaat) den bistandsværge, der står for tur på fortegnelsen over bistandsværger med bopæl i Danmark, dog således at der ved beskikkelsen skal tages hensyn til bistandsværgens bopæl samt sproglige og andre relevante forhold. Stk. 5. Foreligger der på grund af den pågældende bistandsværges beskæftigelse eller lignende, herunder f.eks. som sagsbehandler i socialforvaltningen for den pågældende, omstændigheder, der kan vække tvivl om vedkommendes egnethed til at varetage netop denne sigtedes, tiltaltes eller dømtes interesser på behørig måde, indstilles den næste på fortegnelsen. Stk. 6. Forinden indstilling til retten, skal den pågældende bistandsværge samt den sigtede, tiltalte eller dømte have lejlighed til at udtale sig om den påtænkte indstilling. Politiet skal endvidere sikre sig, at bistandsværgen ikke er forhindret, f.eks. på grund af bortrejse, sygdom eller lignende. Politiet skal samtidig orientere bistandsværgen om, hvem der er den sigtedes, tiltaltes eller dømtes forsvarer. Er den bistandsværge, der påtænkes indstillet til beskikkelse, ikke optaget på fortegnelsen over bistandsværger, indhentes der efter skriftligt samtykke oplysninger om personen i Det Centrale Kriminalregister inden indstilling. Stk. 7. En bistandsværge, der er optaget på en af fortegnelserne over bistandsværger, kan afslå at lade sig indstille til beskikkelse, hvis den pågældende allerede er beskikket for andre sigtede, tiltalte eller dømte.",
      "valid_from": "2024-12-16",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. En begæring fra den sigtede, tiltalte eller dømte om at få en allerede beskikket bistandsværge udskiftet med en anden fremsættes over for anklagemyndigheden, der snarest muligt indbringer spørgsmålet for den ret, som har pådømt sagen i første instans.",
      "valid_from": "2024-12-16",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Bistandsværgen skal så vidt muligt handle i samråd med den sigtede, tiltalte eller dømte.",
      "valid_from": "2024-12-16",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. En bistandsværge, som beskikkes under kriminalsagens behandling, har i første række til opgave sammen med den beskikkede forsvarer at bistå den sigtede eller tiltalte under sagens behandling, jf. herved § 163, stk. 1, i kriminallov for Grønland. Efter dommen er det ifølge § 163, stk. 2, i kriminallov for Grønland bistandsværgens opgave at holde sig underrettet om den dømtes tilstand og at drage omsorg for, at opholdet på sygehuset eller sygehusafdelingen, i institutionen eller anstalten og andre foranstaltninger ikke udstrækkes længere end nødvendigt. Stk. 2. Bistandsværgen skal rådgive og vejlede den sigtede, tiltalte eller dømte om klageadgang og om muligheden for at søge en idømt foranstaltning ændret eller ophævet efter §§ 159 og 162 i kriminallov for Grønland. Bistandsværgen skal endvidere bistå den pågældende med at udforme eventuelle klageskrivelser og anmodninger om foranstaltningsændring eller -ophævelse samt yde bistand ved behandlingen af disse sager.",
      "valid_from": "2024-12-16",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Bistandsværgen skal snarest muligt efter beskikkelsen besøge den sigtede, tiltalte eller dømte og til stadighed holde sig i forbindelse med denne. Besøg skal ud over første besøg finde sted efter behov. Stk. 2. Når den dømte er anbragt i Danmark, skal bistandsværgen dog besøge den dømte mindst en gang månedligt. Bistandsværgen skal endvidere være den dømte behjælpelig med at opretholde en tilfredsstillende kommunikation til den dømtes pårørende i Grønland og være opmærksom på den dømte ved fødselsdage, højtider m.v. Stk. 3. Bistandsværgen har ret til fri og uhindret personlig, skriftlig og telefonisk forbindelse med den pågældende. Dette gælder dog ikke, hvis den sigtede eller tiltalte er tilbageholdt efter § 359, stk. 1, nr. 2, litra c, i retsplejelov for Grønland, og væsentlige hensyn til efterforskningen nødvendiggør, at bistandsværgen er undergivet bestemmelser om brev- og besøgskontrol fastsat af politiet. Såfremt der træffes afgørelse herom, skal den sigtedes eller tiltaltes forsvarer orienteres, ligesom fremgangsmåden i §§ 379 og 380 i retsplejelov for Grønland skal iagttages.",
      "valid_from": "2024-12-16",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Retten skal holde bistandsværgen underrettet om, hvornår der afholdes retsmøder vedrørende den sigtede, tiltalte eller dømte, herunder retsmøder med henblik på beskikkelse af en ny bistandsværge. Stk. 2. Udskrifter af domme og beslutninger angående den sigtede, tiltalte eller dømte skal på begæring udleveres til bistandsværgen, medmindre efterforskningsmæssige hensyn undtagelsesvist taler herimod. Indhentede oplysninger om den sigtedes, tiltaltes eller dømtes personlige forhold og mentale tilstand skal endvidere på begæring udleveres til bistandsværgen, hvis den sigtede, tiltalte eller dømte meddeler samtykke hertil. Stk. 3. Politiet skal samtidig med beskikkelsen orientere bistandsværgen om den sigtedes, tiltaltes eller dømtes folkeregisteradresse og sidst kendte opholdssted. Politiet skal herudover på bistandsværgens anmodning orientere bistandsværgen om den sigtedes, tiltaltes eller dømtes folkeregisteradresse og sidst kendte opholdssted.",
      "valid_from": "2024-12-16",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I sager, der forelægges Højesteret, varetager Rigsadvokaten, indtil fuldbyrdelsesordre er meddelt, de opgaver, der i §§ 5, 6, og 11 er pålagt politiet.",
      "valid_from": "2024-12-16",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Bistandsværgekoordinatoren, jf. § 18, skal efter anmodning fra bistandsværger beskikket for dømte, der anbringes i Grønland, i fornødent omfang orientere bistandsværgen om bistandsværgens rettigheder og pligter. Stk. 2. Det Grønlandske Hus i København (Kalaallit Illuutaat) skal efter anmodning fra bistandsværger beskikket for dømte, der anbringes i Danmark, i fornødent omfang orientere bistandsværgen om bistandsværgens rettigheder og pligter.",
      "valid_from": "2024-12-16",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Den sigtedes, tiltaltes eller dømtes forsvarer skal efter anmodning fra bistandsværgen i fornødent omfang og under hensyn til bestemmelserne i retsplejelov for Grønland samt til bestemmelserne i denne bekendtgørelses § 10, stk. 3, og § 11, stk. 2, orientere bistandsværgen om sagen.",
      "valid_from": "2024-12-16",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Et sygehus eller en sygehusafdeling, en institution eller en anstalt m.v., som modtager en person, der har en bistandsværge beskikket, skal snarest underrette bistandsværgen, når den pågældende påbegynder et ophold på stedet. Stk. 2. Sygehuset eller sygehusafdelingen, institutionen eller anstalten m.v. skal ligeledes underrette bistandsværgen ved afslutningen af den pågældendes ophold på stedet.",
      "valid_from": "2024-12-16",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Personalet på sygehuset eller sygehusafdelingen, institutionen eller anstalten m.v. skal endvidere give bistandsværgen enhver oplysning, som er nødvendig for, at denne kan varetage sit hverv på forsvarlig måde. En oplysning, som af lægelige grunde ikke gives til den sigtede, tiltalte eller dømte, må heller ikke gives til bistandsværgen. Stk. 2. Bistandsværgen har ret til at gøre sig bekendt med oplysningerne i tvangsprotokollen vedrørende den sigtede, tiltalte eller dømte, som den pågældende er beskikket for. Stk. 3. Bistandsværgen har endvidere ret til at gøre sig bekendt med indholdet af den sigtedes, tiltaltes eller dømtes journal, herunder behandlingsplan, såfremt den pågældende selv ville have adgang hertil, og såfremt den pågældende meddeler samtykke til, at bistandsværgen får adgang til journalen.",
      "valid_from": "2024-12-16",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Der påhviler bistandsværgen tavshedspligt.",
      "valid_from": "2024-12-16",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Justitsministeren udpeger en bistandsværgekoordinator, der ud over de opgaver og beføjelser m.v., som følger af denne bekendtgørelse, varetager opgaver i forhold til vejledning og uddannelse m.v. af bistandsværger med bopæl i Grønland.",
      "valid_from": "2024-12-16",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Beskikkelsen som bistandsværge for en sigtet eller tiltalt under kriminalsagens behandling ophører, såfremt retssagen ikke fører til, at der afsiges dom til anbringelse i psykiatrisk sygehus eller sygehusafdeling, i institution for personer med vidtgående psykiske handicap eller i forvaring m.v. eller dom, der giver mulighed for sådan anbringelse, jf. §§ 157 og 161 i kriminallov for Grønland. Stk. 2. Efter § 163, stk. 2, i kriminallov for Grønland ophører beskikkelsen som bistandsværge for en dømt, når den idømte foranstaltning endeligt ophæves. Stk. 3. Beskikkelsen som bistandsværge ophører endvidere, hvis den beskikkede bistandsværge udskiftes med en anden. Stk. 4. Såfremt beskikkelsen som bistandsværge ophører efter bestemmelserne i stk. 1 og 2, bistår bistandsværgen dog den sigtede, tiltalte eller dømte i forbindelse med klager, som var iværksat på tidspunktet for beskikkelsens ophør.",
      "valid_from": "2024-12-16",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. En bistandsværge kan til enhver tid kræve at blive slettet fra en fortegnelse over bistandsværger. Stk. 2. En bistandsværge, der er optaget på en fortegnelse over bistandsværger, fratages hvervet, hvis den pågældende groft tilsidesætter de pligter, der følger af hvervet, eller i øvrigt viser sig uegnet til hvervet. Sker der fratagelse, slettes den pågældende fra fortegnelsen over bistandsværger. Stk. 3. Afgørelse om fratagelse af hvervet som bistandsværge efter stk. 2 træffes for bistandsværger med bopæl i Grønland af politidirektøren i Grønland og for bistandsværger med bopæl i Danmark af Direktoratet for Kriminalforsorgen, jf. herved § 2. Stk. 4. Sletning fra en fortegnelse over bistandsværger efter stk. 1 eller stk. 2, medfører, at nye beskikkelser af den pågældende ikke kan finde sted. Sletning efter stk. 2 medfører endvidere, at spørgsmålet om fortsat beskikkelse snarest skal indbringes for retten af anklagemyndigheden. Stk. 5. Bistandsværger, som ikke er optaget på en fortegnelse over bistandsværger, kan under samme betingelser som nævnt i stk. 2 fratages hvervet. Afgørelse herom træffes af retten.",
      "valid_from": "2024-12-16",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Politidirektøren i Grønland udbetaler i årligt grundbeløb 1.488 kr. i vederlag til en bistandsværge, der er optaget på fortegnelsen over bistandsværger med bopæl i Grønland, og som er beskikket for en sigtet eller tiltalt under kriminalsagens behandling. Stk. 2. Politidirektøren i Grønland udbetaler i årligt grundbeløb 1.984 kr. til en bistandsværge, der er optaget på fortegnelsen over bistandsværger med bopæl i Grønland, og som er beskikket for en dømt. Politidirektøren i Grønland udbetaler endvidere 1.488 kr. i vederlag til bistandsværgen for hver påbegyndt 3. måned, hvor den dømte er anbragt i henhold til dommen. Stk. 3. Alle bistandsværger med bopæl i Grønland har i forbindelse med deltagelse i retsmøder og i forbindelse med indtil fem besøgsrejser årligt krav på godtgørelse til befordring for rimelige og dokumenterede transportudgifter, dog således at transportudgifter til besøgsrejser ikke må overstige 12.000 kr. årligt i grundbeløb. I ganske særlige tilfælde kan politidirektøren i Grønland dispensere fra den ovenfor nævnte beløbsgrænse. Ved nødvendig overnatning ydes der godtgørelse for overnatning og måltider i forbindelse hermed efter de for ansatte i staten gældende regler. Godtgørelse af de nævnte udgifter sker ved henvendelse til politidirektøren i Grønland.",
      "valid_from": "2024-12-16",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Det Grønlandske Hus i København (Kalaallit Illuutaat) udbetaler i årligt grundbeløb 1.508 kr. til en bistandsværge, der er optaget på fortegnelsen over bistandsværger med bopæl i Danmark, og som er beskikket for en dømt. Det Grønlandske Hus i København (Kalaallit Illuutaat) udbetaler endvidere 1.697 kr. i vederlag til bistandsværgen for hver påbegyndt 3. måned, hvor den dømte er anbragt i henhold til dom. Stk. 2. De i stk. 1 nævnte bistandsværger har endvidere krav på godtgørelse til befordring og om nødvendigt overnatning i forbindelse med retsmøder og klientbesøg efter de for ansatte i staten gældende regler. Ved overnatning ydes der endvidere godtgørelse til måltider efter de for ansatte i staten gældende regler. Godtgørelse af de nævnte udgifter sker ved henvendelse til Det Grønlandske Hus i København (Kalaallit Illuutaat). Stk. 3. Bistandsværger, som ikke er optaget på en fortegnelse over bistandsværger, men som er beskikket for en dømt, der er anbragt i Danmark, har krav på godtgørelse til befordring og om nødvendigt overnatning efter de for ansatte i staten gældende regler i forbindelse med deltagelse i retsmøder og i forbindelse med indtil tolv besøgsrejser årligt. Ved overnatning ydes der endvidere godtgørelse til måltider efter de for ansatte i staten gældende regler. Godtgørelse af de nævnte udgifter sker ved henvendelse til Det Grønlandske Hus i København (Kalaallit Illuutaat). Stk. 4. Ved uenighed om ret til vederlag eller vederlagets størrelse træffes afgørelse herom af Direktoratet for Kriminalforsorgen efter indstilling fra Det Grønlandske Hus i København (Kalaallit Illuutaat).",
      "valid_from": "2024-12-16",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. De i § 21, stk. 1 og 2, og § 22, stk. 1, nævnte beløb dækker ud over honorar for bistandsværgens arbejde i forbindelse med besøg, retsmøder, klagesager m.v. tillige de udgifter, der er forbundet med hvervet, herunder udgifter til telefon m.v. Stk. 2. De i § 21, stk. 1-3, nævnte beløb (grundbeløb pr. 1. april 2016) reguleres årligt med reguleringsprocenten for det grønlandske pris- og lønindeks i finanslov for Grønland. Stk. 3. De i § 22, stk. 1, nævnte beløb (grundbeløb pr. 1. april 2000) reguleres årligt med den til enhver tid gældende reguleringsprocent for ansatte i regioner. Stk. 4. I ganske særlige tilfælde kan politidirektøren i Grønland efter indstilling fra bistandsværgekoordinatoren, jf. § 18, og Direktoratet for Kriminalforsorgen efter indstilling fra Det Grønlandske Hus i København (Kalaallit Illuutaat) under hensyn til arbejdets omfang forhøje eller nedsætte de i § 21, stk. 1 og 2, og § 22, stk. 1, nævnte beløb.",
      "valid_from": "2024-12-16",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Bekendtgørelsen træder i kraft den 1. januar 2025. Stk. 2. Bekendtgørelsen finder ligeledes anvendelse på bistandsværger, der er beskikket ved bekendtgørelsens ikrafttræden. Stk. 3. Bekendtgørelse nr. 366 af 19. april 2016 om bistandsværger beskikket i medfør af kriminallov for Grønland ophæves.",
      "valid_from": "2024-12-16",
      "valid_to": null
    }
  ],
  "definitions": []
}
