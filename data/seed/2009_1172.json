{
  "id": "2009:1172",
  "type": "statute",
  "title": "Bekendtgørelse om behandlingen af 15-17årige, der anbringes i kriminalforsorgens institutioner",
  "short_name": "BEK H#LOKDOK04",
  "status": "in_force",
  "issued_date": "2009-12-07",
  "url": "https://www.retsinformation.dk/eli/lta/2009/1172/xml",
  "description": "Retsinformation source. DocumentId=AA005208; AccessionNumber=B20090117205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. 15-17 årige, der skal udstå dom til anbringelse i anstalt, anbringes i kriminalforsorgens pensioner eller i institution m.v. uden for kriminalforsorgen, medmindre afgørende hensyn til retshånd- hævelsen taler imod anbringelse uden for anstalt."
    },
    {
      "provision_ref": "2",
      "section": "2",
      "content": "§ 2. Når en 15-17 årig skal anbringes i anstalt, sker valg af afsoningsinstitution efter reglerne i kriminallovens § 196, men således at det som udgangspunkt tillægges særlig vægt, at anbringelse sker i nærheden af den dømtes hjemsted. Dette udgangspunkt kan dog fraviges, hvis det skønnes velbegrundet ud fra en konkret vurdering af den indsattes forhold og af vedkommende institutions karakter og aktuelle belægssammensætning."
    },
    {
      "provision_ref": "3",
      "section": "3",
      "content": "§ 3. Overførsel under udståelse af foranstaltningen kan ske efter reglerne i kriminallovens §§ 198 og 199 og anbringelses- og overførselsbekendtgørelsen."
    },
    {
      "provision_ref": "4",
      "section": "4",
      "content": "§ 4. Når 15-17 årige anbringes i åbent regi, er anstalten forpligtet til at føre et særligt tilsyn med dem og herunder være opmærksom på, at de pågældende ikke udsættes for uheldig påvirkning fra medindsatte. Stk. 2. Anstalten skal mindst hver 14. dag drøfte den indsattes forhold, herunder uddannelses- og behandlingsmæssige forhold, og vurdere, om der er grundlag for at foretage ændringer med hensyn til gennemførelse af foranstaltningen. Stk. 3. 15-17 årige må ikke uden godkendelse fra direktøren for Kriminalforsorgen dele opholdsrum med indsatte over 17 år."
    },
    {
      "provision_ref": "5",
      "section": "5",
      "content": "§ 5. Hvis 15-17 årige helt undtagelsesvis anbringes i halvlukket regi eller lukket afdeling, placeres de pågældende efter en konkret vurdering således, at hensynet til at beskytte den unge mod uheldig påvirkning fra medindsatte bedst tilgodeses. Stk. 2. 15-17 årige må ikke uden godkendelse fra direktøren for Kriminalforsorgen dele opholdsrum med indsatte over 17 år. Stk. 3. Anstaltens personale skal løbende overveje, om der er indsatte, som den 15-17 årige kan have fællesskab med. Stk. 4. Når der tillades fællesskab, hvor personalet er til stede, påhviler det personalet at være særlig opmærksom på, at den 15-17 årige ikke udsættes for uheldig påvirkning. Stk. 5. 15-17 årige kan tillades fællesskab med indsatte over 17 år uden personalets tilstedeværelse, hvis det er i overensstemmelse med den unges tarv, og der efter en konkret vurdering ikke antages at foreligge risiko for, at den unge udsættes for uheldig påvirkning. Stk. 6. Når fællesskab tillades i henhold til stk. 5, skal der gøres notat om, med hvem det er tilladt (navn), fra hvilket tidspunkt, og hvornår tilladelsen er ophørt (dato). Der skal endvidere anføres begrundelse for, at fællesskabet skønnes at være i overensstemmelse med den unges tarv. Stk. 7. Hvis der ikke er mulighed for at tillade 15-17 årige fællesskab, skal sagen forelægges for direktøren for Kriminalforsorgen."
    },
    {
      "provision_ref": "6",
      "section": "6",
      "content": "§ 6. Ved indsættelse af 15-17 årige i anstalt skal institutionen sørge for, at der snarest muligt gennemføres lægetilsyn af den unge."
    },
    {
      "provision_ref": "7",
      "section": "7",
      "content": "§ 7. 15-17 årige har ret til 2 timers fysisk udfoldelse og træning om dagen, heraf mindst 1 time i fri luft, jf. dog stk. 2. Stk. 2. Hvis det undtagelsesvis er uforeneligt med institutionens varetagelse af sikkerhedsmæssige hensyn, kan opholdet i fri luft begrænses."
    },
    {
      "provision_ref": "8",
      "section": "8",
      "content": "§ 8. Institutionen skal snarest muligt efter modtagelsen af en 15-17 årig med udgangspunkt i den unges motivation og samlede forudsætninger søge at etablere et særligt behandlingsprogram for eksempel i form af undervisnings- eller aktiveringstilbud for den pågældende."
    },
    {
      "provision_ref": "9",
      "section": "9",
      "content": "§ 9. Hvis institutionen finder det formålstjenligt, at en 15-17 årig får tilladelse til udgang i videre omfang end efter reglerne i udgangsbekendtgørelsens § 27, forelægger institutionen indstilling herom for direktøren for Kriminalforsorgen, jf. udgangsbekendtgørelsen § 36."
    },
    {
      "provision_ref": "10",
      "section": "10",
      "content": "§ 10. Hvis en 15-17 årig undtagelsesvis anbringes i enrum i et sammenhængende tidsrum af mere end 4 ugers varighed, skal den pågældende ud over de aktiviteter, som følger af §§ 4 og 5 i bekendtgørelse om anbringelse i enrum, tilbydes yderligere mindst 3 timers daglig aktivering med personkontakt. Stk. 2. Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1."
    },
    {
      "provision_ref": "11",
      "section": "11",
      "content": "§ 11. Hvis en 15-17 årig undtagelsesvis anbringes i sikringscelle, skal institutionen, uanset om den unge tvangsfikseres eller ej, straks anmode en læge om at foretage tilsyn af den unge. Lægen skal tilse den unge, medmindre lægen skønner sådant tilsyn åbenbart unødvendigt. Stk. 2. Hvis der træffes bestemmelse om at opretholde anbringelsen i sikringscelle i mere end 24 timer, skal institutionen straks foretage indberetning herom til direktøren for Kriminalforsorgen. Indberetningen skal indeholde en nærmere begrundelse for, at betingelserne for fortsat anbringelse anses for opfyldt, og skal vedlægges kopi af den i medfør af sikringsmiddelbekendtgørelsens § 11 udarbejdede rapport samt det i medfør af sikringsmiddelbekendtgørelsens § 12, stk. 1 og 2, udarbejdede observationsskema."
    },
    {
      "provision_ref": "12",
      "section": "12",
      "content": "§ 12. Institutionen skal overveje, om indsatte, der var under 18 år på gerningstidspunktet, kan prøveløslades efter kriminallovens § 149, stk. 1, 2. pkt. Indstilling herom skal forelægges for direktøren for Kriminalforsorgen."
    },
    {
      "provision_ref": "13",
      "section": "13",
      "content": "§ 13. Sager om anbringelse efter dom skal fremmes mest muligt."
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. januar 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. 15-17 årige, der skal udstå dom til anbringelse i anstalt, anbringes i kriminalforsorgens pensioner eller i institution m.v. uden for kriminalforsorgen, medmindre afgørende hensyn til retshånd- hævelsen taler imod anbringelse uden for anstalt.",
      "valid_from": "2009-12-07",
      "valid_to": null
    },
    {
      "provision_ref": "2",
      "section": "2",
      "content": "§ 2. Når en 15-17 årig skal anbringes i anstalt, sker valg af afsoningsinstitution efter reglerne i kriminallovens § 196, men således at det som udgangspunkt tillægges særlig vægt, at anbringelse sker i nærheden af den dømtes hjemsted. Dette udgangspunkt kan dog fraviges, hvis det skønnes velbegrundet ud fra en konkret vurdering af den indsattes forhold og af vedkommende institutions karakter og aktuelle belægssammensætning.",
      "valid_from": "2009-12-07",
      "valid_to": null
    },
    {
      "provision_ref": "3",
      "section": "3",
      "content": "§ 3. Overførsel under udståelse af foranstaltningen kan ske efter reglerne i kriminallovens §§ 198 og 199 og anbringelses- og overførselsbekendtgørelsen.",
      "valid_from": "2009-12-07",
      "valid_to": null
    },
    {
      "provision_ref": "4",
      "section": "4",
      "content": "§ 4. Når 15-17 årige anbringes i åbent regi, er anstalten forpligtet til at føre et særligt tilsyn med dem og herunder være opmærksom på, at de pågældende ikke udsættes for uheldig påvirkning fra medindsatte. Stk. 2. Anstalten skal mindst hver 14. dag drøfte den indsattes forhold, herunder uddannelses- og behandlingsmæssige forhold, og vurdere, om der er grundlag for at foretage ændringer med hensyn til gennemførelse af foranstaltningen. Stk. 3. 15-17 årige må ikke uden godkendelse fra direktøren for Kriminalforsorgen dele opholdsrum med indsatte over 17 år.",
      "valid_from": "2009-12-07",
      "valid_to": null
    },
    {
      "provision_ref": "5",
      "section": "5",
      "content": "§ 5. Hvis 15-17 årige helt undtagelsesvis anbringes i halvlukket regi eller lukket afdeling, placeres de pågældende efter en konkret vurdering således, at hensynet til at beskytte den unge mod uheldig påvirkning fra medindsatte bedst tilgodeses. Stk. 2. 15-17 årige må ikke uden godkendelse fra direktøren for Kriminalforsorgen dele opholdsrum med indsatte over 17 år. Stk. 3. Anstaltens personale skal løbende overveje, om der er indsatte, som den 15-17 årige kan have fællesskab med. Stk. 4. Når der tillades fællesskab, hvor personalet er til stede, påhviler det personalet at være særlig opmærksom på, at den 15-17 årige ikke udsættes for uheldig påvirkning. Stk. 5. 15-17 årige kan tillades fællesskab med indsatte over 17 år uden personalets tilstedeværelse, hvis det er i overensstemmelse med den unges tarv, og der efter en konkret vurdering ikke antages at foreligge risiko for, at den unge udsættes for uheldig påvirkning. Stk. 6. Når fællesskab tillades i henhold til stk. 5, skal der gøres notat om, med hvem det er tilladt (navn), fra hvilket tidspunkt, og hvornår tilladelsen er ophørt (dato). Der skal endvidere anføres begrundelse for, at fællesskabet skønnes at være i overensstemmelse med den unges tarv. Stk. 7. Hvis der ikke er mulighed for at tillade 15-17 årige fællesskab, skal sagen forelægges for direktøren for Kriminalforsorgen.",
      "valid_from": "2009-12-07",
      "valid_to": null
    },
    {
      "provision_ref": "6",
      "section": "6",
      "content": "§ 6. Ved indsættelse af 15-17 årige i anstalt skal institutionen sørge for, at der snarest muligt gennemføres lægetilsyn af den unge.",
      "valid_from": "2009-12-07",
      "valid_to": null
    },
    {
      "provision_ref": "7",
      "section": "7",
      "content": "§ 7. 15-17 årige har ret til 2 timers fysisk udfoldelse og træning om dagen, heraf mindst 1 time i fri luft, jf. dog stk. 2. Stk. 2. Hvis det undtagelsesvis er uforeneligt med institutionens varetagelse af sikkerhedsmæssige hensyn, kan opholdet i fri luft begrænses.",
      "valid_from": "2009-12-07",
      "valid_to": null
    },
    {
      "provision_ref": "8",
      "section": "8",
      "content": "§ 8. Institutionen skal snarest muligt efter modtagelsen af en 15-17 årig med udgangspunkt i den unges motivation og samlede forudsætninger søge at etablere et særligt behandlingsprogram for eksempel i form af undervisnings- eller aktiveringstilbud for den pågældende.",
      "valid_from": "2009-12-07",
      "valid_to": null
    },
    {
      "provision_ref": "9",
      "section": "9",
      "content": "§ 9. Hvis institutionen finder det formålstjenligt, at en 15-17 årig får tilladelse til udgang i videre omfang end efter reglerne i udgangsbekendtgørelsens § 27, forelægger institutionen indstilling herom for direktøren for Kriminalforsorgen, jf. udgangsbekendtgørelsen § 36.",
      "valid_from": "2009-12-07",
      "valid_to": null
    },
    {
      "provision_ref": "10",
      "section": "10",
      "content": "§ 10. Hvis en 15-17 årig undtagelsesvis anbringes i enrum i et sammenhængende tidsrum af mere end 4 ugers varighed, skal den pågældende ud over de aktiviteter, som følger af §§ 4 og 5 i bekendtgørelse om anbringelse i enrum, tilbydes yderligere mindst 3 timers daglig aktivering med personkontakt. Stk. 2. Institutionens leder eller den, der bemyndiges dertil, skal 1 gang ugentligt i samarbejde med den indsatte udfærdige en plan for vedkommendes aktivering i medfør af stk. 1.",
      "valid_from": "2009-12-07",
      "valid_to": null
    },
    {
      "provision_ref": "11",
      "section": "11",
      "content": "§ 11. Hvis en 15-17 årig undtagelsesvis anbringes i sikringscelle, skal institutionen, uanset om den unge tvangsfikseres eller ej, straks anmode en læge om at foretage tilsyn af den unge. Lægen skal tilse den unge, medmindre lægen skønner sådant tilsyn åbenbart unødvendigt. Stk. 2. Hvis der træffes bestemmelse om at opretholde anbringelsen i sikringscelle i mere end 24 timer, skal institutionen straks foretage indberetning herom til direktøren for Kriminalforsorgen. Indberetningen skal indeholde en nærmere begrundelse for, at betingelserne for fortsat anbringelse anses for opfyldt, og skal vedlægges kopi af den i medfør af sikringsmiddelbekendtgørelsens § 11 udarbejdede rapport samt det i medfør af sikringsmiddelbekendtgørelsens § 12, stk. 1 og 2, udarbejdede observationsskema.",
      "valid_from": "2009-12-07",
      "valid_to": null
    },
    {
      "provision_ref": "12",
      "section": "12",
      "content": "§ 12. Institutionen skal overveje, om indsatte, der var under 18 år på gerningstidspunktet, kan prøveløslades efter kriminallovens § 149, stk. 1, 2. pkt. Indstilling herom skal forelægges for direktøren for Kriminalforsorgen.",
      "valid_from": "2009-12-07",
      "valid_to": null
    },
    {
      "provision_ref": "13",
      "section": "13",
      "content": "§ 13. Sager om anbringelse efter dom skal fremmes mest muligt.",
      "valid_from": "2009-12-07",
      "valid_to": null
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. januar 2010.",
      "valid_from": "2009-12-07",
      "valid_to": null
    }
  ],
  "definitions": []
}
