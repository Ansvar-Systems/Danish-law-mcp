{
  "id": "2025:1271",
  "type": "statute",
  "title": "Bekendtgørelse om kvalitetssikring af vandforsyningssystemer",
  "short_name": "BEK H#LOKDOK04",
  "status": "in_force",
  "issued_date": "2025-10-31",
  "url": "https://www.retsinformation.dk/eli/lta/2025/1271/xml",
  "description": "Retsinformation source. DocumentId=DD000626; AccessionNumber=B20250127105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på kvalitetssikring af alle almene vandforsyningssystemer samt af ikkealmene vandforsyningssystemer, som i gennemsnit leverer 10 m 3 drikkevand eller mere pr. dag og forsyner 50 personer eller flere."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved følgende: 1) Vandforsyning: En enhed, der leverer drikkevand. 2) Fare: En biologisk, kemisk, fysisk eller radiologisk agens i vand eller et andet aspekt af vandtilstanden, som potentielt kan skade menneskers sundhed. 3) Farlig hændelse: En hændelse, som medfører farer for eller undlader at fjerne farer fra drikkevandsforsyningssystemet. 4) Risiko: En kombination af sandsynligheden for en farlig hændelse og alvoren af konsekvenserne, hvis faren og den farlige hændelse indtræffer i drikkevandsforsyningssystemet."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En vandforsyning skal sikre, at den driftsansvarlige for vandforsyningssystemet har gennemført et kursus om almindelig vandforsyningsdrift og elementær vandværkshygiejne, der opfylder kravene i bilag 1 eller tilsvarende, senest 6 måneder efter ansættelsen af den driftsansvarlige."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En almen vandforsyning, der leverer 17.000 m 3 vand pr. år eller mere, og en ikkealmen vandforsyning, som i gennemsnit leverer 100 m 3 eller mere pr. dag, og som forsyner 500 personer eller flere, skal gennemføre risikovurdering af vandforsyningssystemet. Stk. 2. Risikovurderingen skal, jf. dog § 7: 1) indeholde en kortlægning af vandforsyningens driftsrutiner, herunder arbejdsgange ved almindelig drift, rengøring, prøvetagning, reparation, nyanlæg og lign., 2) indeholde en beskrivelse af vandforsyningssystemet og kvaliteten heraf, jf. bilag 2, fra indvindingsstedet, behandlingen, lagringen og distributionen af vand frem til forsyningsstedet, 3) identificere farer og farlige hændelser i vandforsyningssystemet og indeholde en vurdering af de risici, som disse kan udgøre for menneskers sundhed gennem brug af drikkevand, under hensyntagen til risici som følge af klimaændringer, lækager og utætte rør, og 4) tage højde for resultaterne af den gennemførte risikovurdering og risikostyring af tilstrømningsområder for indvindingssteder af drikkevand, der gennemføres i henhold til bekendtgørelse om risikovurdering og risikostyring af tilstrømningsområder for indvindingssteder af drikkevand. Stk. 3. Vandforsyninger, der ikke er omfattet af stk. 1, skal udføre regelmæssig kontrol i henhold til regler om kontrol med drikkevandet fastsat i bekendtgørelse om vandkvalitet og tilsyn med vandforsyningsanlæg."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. På grundlag af resultatet af den risikovurdering, som en vandforsyning gennemfører i henhold til § 4, træffer vandforsyningen følgende foranstaltninger i risikostyringen af forsyningssystemet, jf. dog § 7: 1) Prioritering af indsatsen efter, hvor der er en stor risiko for forurening af vandet. 2) Udarbejdelse af en handleplan, som beskriver, hvordan og hvornår vandforsyningen vil håndtere den prioriterede indsats, som følger af nr. 1. 3) Løbende opfølgning på og dokumentation af, at vandforsyningen har gennemført de planlagte tiltag. 4) Definering og gennemførelse af kontrolforanstaltninger til forebyggelse og afhjælpning af de identificerede risici i forsyningssystemet, som kan bringe drikkevandskvaliteten i fare. 5) Definering og gennemførelse af kontrolforanstaltninger i forsyningssystemet ud over de foranstaltninger, som planlægges eller træffes til afhjælpning af risici fra tilstrømningsområder for indvindingssteder, som kan bringe drikkevandskvaliteten i fare, jf. bekendtgørelse om risikovurdering og risikostyring af tilstrømningsområder for drikkevandsforekomster. 6) Gennemførelse af et forsyningsspecifikt, operationelt kontrolprogram, jf. kapitel 5 i bekendtgørelse om vandkvalitet og tilsyn med vandforsyningsanlæg. 7) Sikring af, at effektiviteten af den anvendte desinfektion valideres i de tilfælde, hvor desinfektion er en del af fremstillingen eller distributionen af drikkevand, at eventuel forurening fra biprodukter fra desinfektionen holdes så lav som mulig, uden at det går ud over desinfektionen, at forurening fra behandlingskemikalier holdes så lav som mulig, og at stoffer, der forbliver i vandet, ikke medfører at drikkevandet ikke længere er sundt og rent, jf. kapitel 5 i bekendtgørelse om vandkvalitet og tilsyn med vandforsyningsanlæg. 8) Verifikation af, at materialer, behandlingskemikalier og filtermedier, der kommer i kontakt med drikkevand og som anvendes i forsyningssystemet, overholder kravene i bekendtgørelse om vandkvalitet og tilsyn med vandforsyningsanlæg. 9) Verifikation af, at materialer, herunder materialer i produkter, der skal bruges i nye forsyningssystemer, eller i eksisterende forsyningssystemer i forbindelse med reparationsarbejde eller genopbygningsarbejde, til indvinding, behandling, lagring eller distribution af drikkevand, og som kommer i kontakt med drikkevand, skal overholde § 56 a i lov om vandforsyning m.v."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En almen vandforsyning, der leverer mere end 750.000 m 3 vand pr. år, skal styre opfyldelsen af kravene i §§ 4 og 5 ved at indføre DS/EN ISO 22000: 2018, Ledelsessystemer for fødevaresikkerhed – krav til organisationer i fødevarekæden, eller systemer, der bygger på HACCP-principperne (Hazard Analysis and Critical Control Points) som for eksempel Dokumenteret DrikkevandsSikkerhed eller tilsvarende systemer. Stk. 2. Standarden DS/EN ISO 22000: 2018, Ledelsessystemer for fødevaresikkerhed – krav til organisationer i fødevarekæden, kundgøres ikke i Lovtidende, men kundgøres ved, at standarden ligger til gennemsyn i Miljøstyrelsen."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. En vandforsynings risikovurdering og risikostyring efter § 4 og § 5, nr. 4-9, af vandforsyningssystemet skal første gang gennemføres senest den 12. januar 2029. Denne risikovurdering og risikostyring revideres med jævne mellemrum på højst seks år og ajourføres om nødvendigt. Stk. 2. I perioden indtil den 12. januar 2029, skal en almen vandforsyning, der leverer 17.000 m 3 vand pr. år eller mere have gennemført risikovurdering efter § 4, stk. 2, nr. 2, og risikostyring efter § 5, nr. 1, 2, 7 og 8, af et nyoprettet vandforsyningssystem senest 6 måneder efter oprettelsen af vandforsyningssystemet samt underrette kommunalbestyrelsen om, at risikovurderingen og risikostyringen er gennemført senest 4 uger efter gennemførelsen, jf. dog stk. 3 og 4. Stk. 3. For en almen vandforsyning, der leverer 17.000 m 3 vand pr. år eller mere, finder de frister og krav om underretning, som er fastsat i stk. 2, tilsvarende anvendelse på verifikation af materialer, herunder materialer i produkter, som kommer i kontakt med drikkevand, og som bruges i forbindelse med udførelse af reparationsarbejde eller genopbygningsarbejde af eksisterende forsyningssystemer i perioden 1. januar 2027 til 31. december 2032, jf. § 5, nr. 9. Stk. 4. Stk. 3 finder ikke anvendelse på materialer, herunder materialer i produkter, som kommer i kontakt med drikkevand, for hvilke der er udstedt en EU-overensstemmelseserklæring, og som er ledsaget af EU-mærkning."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Medmindre højere straf er forskyldt efter den øvrige lovgivning, straffes med bøde den, der overtræder §§ 3-7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. december 2025. Stk. 2. Bekendtgørelse nr. 223 af 25. februar 2025 om kvalitetssikring af vandforsyningssystemer ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på kvalitetssikring af alle almene vandforsyningssystemer samt af ikkealmene vandforsyningssystemer, som i gennemsnit leverer 10 m 3 drikkevand eller mere pr. dag og forsyner 50 personer eller flere.",
      "valid_from": "2025-10-31",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved følgende: 1) Vandforsyning: En enhed, der leverer drikkevand. 2) Fare: En biologisk, kemisk, fysisk eller radiologisk agens i vand eller et andet aspekt af vandtilstanden, som potentielt kan skade menneskers sundhed. 3) Farlig hændelse: En hændelse, som medfører farer for eller undlader at fjerne farer fra drikkevandsforsyningssystemet. 4) Risiko: En kombination af sandsynligheden for en farlig hændelse og alvoren af konsekvenserne, hvis faren og den farlige hændelse indtræffer i drikkevandsforsyningssystemet.",
      "valid_from": "2025-10-31",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. En vandforsyning skal sikre, at den driftsansvarlige for vandforsyningssystemet har gennemført et kursus om almindelig vandforsyningsdrift og elementær vandværkshygiejne, der opfylder kravene i bilag 1 eller tilsvarende, senest 6 måneder efter ansættelsen af den driftsansvarlige.",
      "valid_from": "2025-10-31",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. En almen vandforsyning, der leverer 17.000 m 3 vand pr. år eller mere, og en ikkealmen vandforsyning, som i gennemsnit leverer 100 m 3 eller mere pr. dag, og som forsyner 500 personer eller flere, skal gennemføre risikovurdering af vandforsyningssystemet. Stk. 2. Risikovurderingen skal, jf. dog § 7: 1) indeholde en kortlægning af vandforsyningens driftsrutiner, herunder arbejdsgange ved almindelig drift, rengøring, prøvetagning, reparation, nyanlæg og lign., 2) indeholde en beskrivelse af vandforsyningssystemet og kvaliteten heraf, jf. bilag 2, fra indvindingsstedet, behandlingen, lagringen og distributionen af vand frem til forsyningsstedet, 3) identificere farer og farlige hændelser i vandforsyningssystemet og indeholde en vurdering af de risici, som disse kan udgøre for menneskers sundhed gennem brug af drikkevand, under hensyntagen til risici som følge af klimaændringer, lækager og utætte rør, og 4) tage højde for resultaterne af den gennemførte risikovurdering og risikostyring af tilstrømningsområder for indvindingssteder af drikkevand, der gennemføres i henhold til bekendtgørelse om risikovurdering og risikostyring af tilstrømningsområder for indvindingssteder af drikkevand. Stk. 3. Vandforsyninger, der ikke er omfattet af stk. 1, skal udføre regelmæssig kontrol i henhold til regler om kontrol med drikkevandet fastsat i bekendtgørelse om vandkvalitet og tilsyn med vandforsyningsanlæg.",
      "valid_from": "2025-10-31",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. På grundlag af resultatet af den risikovurdering, som en vandforsyning gennemfører i henhold til § 4, træffer vandforsyningen følgende foranstaltninger i risikostyringen af forsyningssystemet, jf. dog § 7: 1) Prioritering af indsatsen efter, hvor der er en stor risiko for forurening af vandet. 2) Udarbejdelse af en handleplan, som beskriver, hvordan og hvornår vandforsyningen vil håndtere den prioriterede indsats, som følger af nr. 1. 3) Løbende opfølgning på og dokumentation af, at vandforsyningen har gennemført de planlagte tiltag. 4) Definering og gennemførelse af kontrolforanstaltninger til forebyggelse og afhjælpning af de identificerede risici i forsyningssystemet, som kan bringe drikkevandskvaliteten i fare. 5) Definering og gennemførelse af kontrolforanstaltninger i forsyningssystemet ud over de foranstaltninger, som planlægges eller træffes til afhjælpning af risici fra tilstrømningsområder for indvindingssteder, som kan bringe drikkevandskvaliteten i fare, jf. bekendtgørelse om risikovurdering og risikostyring af tilstrømningsområder for drikkevandsforekomster. 6) Gennemførelse af et forsyningsspecifikt, operationelt kontrolprogram, jf. kapitel 5 i bekendtgørelse om vandkvalitet og tilsyn med vandforsyningsanlæg. 7) Sikring af, at effektiviteten af den anvendte desinfektion valideres i de tilfælde, hvor desinfektion er en del af fremstillingen eller distributionen af drikkevand, at eventuel forurening fra biprodukter fra desinfektionen holdes så lav som mulig, uden at det går ud over desinfektionen, at forurening fra behandlingskemikalier holdes så lav som mulig, og at stoffer, der forbliver i vandet, ikke medfører at drikkevandet ikke længere er sundt og rent, jf. kapitel 5 i bekendtgørelse om vandkvalitet og tilsyn med vandforsyningsanlæg. 8) Verifikation af, at materialer, behandlingskemikalier og filtermedier, der kommer i kontakt med drikkevand og som anvendes i forsyningssystemet, overholder kravene i bekendtgørelse om vandkvalitet og tilsyn med vandforsyningsanlæg. 9) Verifikation af, at materialer, herunder materialer i produkter, der skal bruges i nye forsyningssystemer, eller i eksisterende forsyningssystemer i forbindelse med reparationsarbejde eller genopbygningsarbejde, til indvinding, behandling, lagring eller distribution af drikkevand, og som kommer i kontakt med drikkevand, skal overholde § 56 a i lov om vandforsyning m.v.",
      "valid_from": "2025-10-31",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. En almen vandforsyning, der leverer mere end 750.000 m 3 vand pr. år, skal styre opfyldelsen af kravene i §§ 4 og 5 ved at indføre DS/EN ISO 22000: 2018, Ledelsessystemer for fødevaresikkerhed – krav til organisationer i fødevarekæden, eller systemer, der bygger på HACCP-principperne (Hazard Analysis and Critical Control Points) som for eksempel Dokumenteret DrikkevandsSikkerhed eller tilsvarende systemer. Stk. 2. Standarden DS/EN ISO 22000: 2018, Ledelsessystemer for fødevaresikkerhed – krav til organisationer i fødevarekæden, kundgøres ikke i Lovtidende, men kundgøres ved, at standarden ligger til gennemsyn i Miljøstyrelsen.",
      "valid_from": "2025-10-31",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. En vandforsynings risikovurdering og risikostyring efter § 4 og § 5, nr. 4-9, af vandforsyningssystemet skal første gang gennemføres senest den 12. januar 2029. Denne risikovurdering og risikostyring revideres med jævne mellemrum på højst seks år og ajourføres om nødvendigt. Stk. 2. I perioden indtil den 12. januar 2029, skal en almen vandforsyning, der leverer 17.000 m 3 vand pr. år eller mere have gennemført risikovurdering efter § 4, stk. 2, nr. 2, og risikostyring efter § 5, nr. 1, 2, 7 og 8, af et nyoprettet vandforsyningssystem senest 6 måneder efter oprettelsen af vandforsyningssystemet samt underrette kommunalbestyrelsen om, at risikovurderingen og risikostyringen er gennemført senest 4 uger efter gennemførelsen, jf. dog stk. 3 og 4. Stk. 3. For en almen vandforsyning, der leverer 17.000 m 3 vand pr. år eller mere, finder de frister og krav om underretning, som er fastsat i stk. 2, tilsvarende anvendelse på verifikation af materialer, herunder materialer i produkter, som kommer i kontakt med drikkevand, og som bruges i forbindelse med udførelse af reparationsarbejde eller genopbygningsarbejde af eksisterende forsyningssystemer i perioden 1. januar 2027 til 31. december 2032, jf. § 5, nr. 9. Stk. 4. Stk. 3 finder ikke anvendelse på materialer, herunder materialer i produkter, som kommer i kontakt med drikkevand, for hvilke der er udstedt en EU-overensstemmelseserklæring, og som er ledsaget af EU-mærkning.",
      "valid_from": "2025-10-31",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Medmindre højere straf er forskyldt efter den øvrige lovgivning, straffes med bøde den, der overtræder §§ 3-7. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-10-31",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Bekendtgørelsen træder i kraft den 1. december 2025. Stk. 2. Bekendtgørelse nr. 223 af 25. februar 2025 om kvalitetssikring af vandforsyningssystemer ophæves.",
      "valid_from": "2025-10-31",
      "valid_to": null
    }
  ],
  "definitions": []
}
