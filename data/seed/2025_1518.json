{
  "id": "2025:1518",
  "type": "statute",
  "title": "Bekendtgørelse om prismodeller for visse typer af betalingsinstrumenter",
  "short_name": "BEK H#LOKDOK04",
  "status": "in_force",
  "issued_date": "2025-12-03",
  "url": "https://www.retsinformation.dk/eli/lta/2025/1518/xml",
  "description": "Retsinformation source. DocumentId=CQ003438; AccessionNumber=B20250151805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter de nærmere regler for, hvilke prismodeller udbyderne af visse typer af betalingsinstrumenter skal anvende, samt hvordan betalingsmodtagernes betaling efter prismodellerne skal beregnes, jf. § 123, stk. 4 og stk. 5, i lov om betalinger. Stk. 2. Bekendtgørelsen finder anvendelse på betalingstransaktioner i den fysiske handel, når betalingstransaktionen afvikles med et betalingsinstrument forsynet med chip omfattet af § 7, nr. 18, i lov om betalinger. Stk. 3. Bekendtgørelsen finder kun anvendelse på nationale betalingskortordninger, hvis anvendelse omfatter en væsentlig del af det samlede antal transaktioner i Danmark. Stk. 4. Bekendtgørelsen finder ikke anvendelse på betalingsinstrumenter, der benyttes ved gennemførelsen af kredittransaktioner. Stk. 5. Bekendtgørelsen finder kun anvendelse på indløsere, som årligt har indløst mere end 375 mio. transaktioner i fysisk handel med den pågældende nationale betalingskortordning i de kalenderår, som omkostningsundersøgelsen omhandler, jf. § 8, stk. 2."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Indløser: En udbyder af betalingstjenester, der har indgået aftale med en betalingsmodtager om modtagelse og bearbejdning af betalingstransaktioner med henblik på at overføre midler til betalingsmodtageren. 2) En kredittransaktion: En kortbaseret betalingstransaktion, hvor transaktionsbeløbet fuldt ud eller delvist debiteres betaleren på en på forhånd aftalt bestemt dato i en kalendermåned i overensstemmelse med en på forhånd fastlagt kreditfacilitet, med eller uden renter. 3) National betalingskortordning: Et fælles sæt af regler, praksisser, standarder og/eller gennemførelsesretningslinjer for kortbaserede betalingstransaktioner, der er adskilt fra enhver infrastruktur eller ethvert betalingssystem, som ligger til grund for ordningens drift, og som omfatter beslutningstagende organer, organisationer eller enheder, der har ansvaret for ordningens funktion, og der i al væsentlighed kun modtages i Danmark. 4) Fysisk handel: Afvikling af en betalingstransaktion, der forudsætter fysisk tilstedeværelse af betaler hos betalingsmodtager. Dette omfatter blandt andet betjent salg og selvscanningskasser i supermarkeder. 5) Aktørerne bag de kommercielle aftaler for et betalingsinstrument: Indløsere og de organisationer, der repræsenterer betalingsmodtageres interesser i forbindelse med forhandlinger af aftaler om et betalingsinstrument. 6) Gennemsnitlig transaktionsværdi: Den gennemsnitlige sum af værdien af de af bekendtgørelsen omfattede transaktioner opgjort over de seneste 4 kvartaler. 7) Akkumuleret afvigelse: Den fortløbende beregnede sum af årlige afvigelser mellem betalingsmodtagernes faktiske samlede betaling i et kalenderår og den maksimale betaling i den senest gennemførte omkostningsundersøgelse."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Betalingsmodtager, jf. § 7, nr. 11, i lov om betalinger, betaler et abonnement eller en procentvis sats til dækning af omkostningerne ved driften af et betalingssystem, jf. § 7, nr. 13, i lov om betalinger. Stk. 2. Betalingsmodtager kan vælge mellem de prismodeller, der fremgår af §§ 5 og 6 nedenfor, når betalingsmodtager indgår en aftale med indløser om modtagelse af det pågældende betalingskort. Stk. 3. Betalingsmodtager kan som minimum ved hvert kvartal vælge at skifte mellem prismodellerne i §§ 5 og 6 med højst en måneds varsel til indløser."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Betalingen efter prismodellerne i §§ 5 og 6 er opdelt i 10 intervaller. Disse intervaller er opdelt efter antallet af transaktioner, som betalingsmodtager har haft i de seneste fire kvartaler, jf. bilag 1."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Betalingsmodtager betaler som udgangspunkt et abonnement til dækning af omkostningerne ved driften af betalingssystemet, jf. dog valgmuligheden i § 3, stk. 2 og stk. 3. Stk. 2. Det maksimale årlige abonnement per interval for betalingsmodtagere med en gennemsnitlig transaktionsværdi under eller lig med 210 kr. er fastsat i bilag 2. Stk. 3. Det maksimale årlige abonnement per interval for betalingsmodtagere med en gennemsnitlig transaktionsværdi over 210 kr. er fastsat i bilag 3. Stk. 4. Hvis en indløser med en betalingsmodtager aftaler en pris under maksimalprisen, jf. stk. 2 og stk. 3, må den ydede rabat ikke finansieres via opkrævningen fra øvrige betalingsmodtagere, jf. § 10, stk. 2."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Betalingsmodtager betaler alternativt en procentvis sats til dækning af omkostningerne ved driften af betalingssystemet, jf. valgmuligheden i § 3, stk. 2 og stk. 3. Stk. 2. Den maksimale procentvise sats per interval er fastsat i bilag 4. Stk. 3. Hvis en indløser med en betalingsmodtager aftaler en pris under maksimalprisen, jf. stk. 2, må den ydede rabat ikke finansieres via opkrævningen fra øvrige betalingsmodtagere, jf. § 10, stk. 2."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis aktørerne bag de kommercielle aftaler for et betalingsinstrument er enige, kan de forelægge erhvervsministeren et forslag til ændring i antal intervaller og abonnement per interval eller procentvise satser. Stk. 2. Forslaget fra aktørerne bag de kommercielle aftaler til ændringer, jf. stk. 1, skal være underskrevet af alle aktørerne bag de kommercielle aftaler for et betalingsinstrument."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Konkurrence- og Forbrugerstyrelsen gennemfører hvert andet år en undersøgelse af omkostningerne ved driften af et betalingssystem. Stk. 2. Omkostningsundersøgelsen gennemføres i ulige kalenderår og omhandler omkostningerne ved driften af et betalingssystem for det foregående kalenderår, jf. dog stk. 3 og stk. 4. Stk. 3. Konkurrence- og Forbrugerstyrelsen gennemfører ikke en omkostningsundersøgelse i 2025. Stk. 4. Konkurrence- og Forbrugerstyrelsen kan vurdere, at omkostninger ved driften af et betalingssystem skal fremskrives, hvis de relevante virksomheder kan godtgøre, at visse af driftsomkostningerne i de kommende to kalenderår vil være væsentligt højere end konstateret for de år, som danner grundlag for omkostningsundersøgelsen, jf. stk. 2. Fremskrivningen baseres på de forventede omkostninger i de kommende to kalenderår."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Den samlede maksimale sum af betalinger i det enkelte kalenderår fastsættes af Konkurrence- og Forbrugerstyrelsen på baggrund af de omkostninger, der er fastsat ved den senest gennemførte omkostningsundersøgelse efter § 8. Stk. 2. I 2026 fastsættes den maksimale sum af betalinger på basis af undersøgelsen af omkostningerne ved driften af betalingssystemet i 2022, jf. dog § 8, stk. 4. Stk. 3. Den samlede årlige sum af betalinger i et betalingssystem for de omfattede indløsere i det enkelte kalenderår må ikke være højere end de omkostninger (100 pct.) ved driften af et betalingssystem, der er fastsat ved den senest gennemførte omkostningsundersøgelse, jf. dog § 8, stk. 4 og § 10."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. De endelige abonnementssatser og procentsatser i et kalenderår kan afvige fra de satser, der er angivet i § 5, stk. 2 og 3 og § 6, stk. 2, hvis summen af de faktiske betalinger er større eller mindre end den maksimale sum af betalinger, der er forudsat efter § 9. Stk. 2. Såfremt den faktiske samlede sum af betalinger tillagt eventuelt ydede rabatter i henhold til § 5, stk. 4, og § 6, stk. 3, i et kalenderår er større eller mindre end forudsat efter § 9, medregnes dette i den akkumulerede afvigelse. Stk. 3. Såfremt den akkumulerede afvigelse udgør en overopkrævning i forhold til den senest fastsatte maksimale sum af betalinger, skal indløser reducere abonnementssatserne og procentsatserne for det efterfølgende kalenderår, jf. stk. 2, således at indløser ikke viderefører en akkumuleret overopkrævning i forhold til den senest fastsatte maksimale sum af betalinger i det efterfølgende kalenderår. Indløser skal reducere alle abonnementssatser og procentsatser i de fastsatte intervaller forholdsmæssigt lige meget. Stk. 4. Såfremt den akkumulerede afvigelse udgør en underopkrævning i forhold til den senest fastsatte maksimale sum af betalinger, kan indløser forhøje abonnementssatserne og procentsatserne for det efterfølgende kalenderår, jf. stk. 2. Satserne kan ikke forhøjes mere end til maksimalt at modsvare den akkumulerede underopkrævning, jf. dog stk. 5. Indløser skal forhøje alle abonnementssatser og procentsatser i de fastsatte intervaller forholdsmæssigt lige meget. Stk. 5. Indløser kan videreføre en akkumuleret underopkrævning på op til 10 pct. i forhold til den senest fastsatte maksimale sum af betalinger i det efterfølgende kalenderår. Såfremt indløser ikke forhøjer abonnementssatserne og procentsatserne for det efterfølgende kalenderår i henhold til stk. 4, fastsættes den akkumulerede underopkrævning for det efterfølgende kalenderår til ikke mere end 10 pct. i forhold til den senest fastsatte maksimale sum af betalinger."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Betalingsmodtagere, der betaler et abonnement til dækning af omkostningerne, jf. § 5, kan vælge, om opkrævningen skal ske én gang per kvartal eller en én gang pr. måned. Betalingsmodtager kan vælge at skifte mellem månedlig eller kvartalsmæssig opkrævning med højst et kvartals varsel til indløser. Opkrævningen sker bagudrettet. Stk. 2. Betalingsmodtagere, der betaler en procentvis sats til dækning af omkostningerne, jf. § 6, opkræves én gang per måned bagudrettet. Opkrævningen omfatter alene transaktioner gennemført den senest afsluttede måned. I de tilfælde, hvor en betalingsmodtager skifter interval, og dermed procentvis opkrævning som følge af et højere eller lavere antal transaktioner, foretager indløseren således ikke en efterregulering af de forudgående 12 måneders opkrævninger."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Senest samtidig med opkrævningen af betalingerne for første kvartal i ét kalenderår skal indløser offentliggøre de nye abonnementssatser efter § 5 og procentvise satser efter § 6 samt den forventede samlede sum af betalinger efter prismodellerne i §§ 5 og 6 for det nye kalenderår."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Konkurrence- og Forbrugerstyrelsen fører tilsyn med overholdelsen af §§ 3-13 i bekendtgørelsen. Stk. 2. Konkurrence- og Forbrugerstyrelsen kan kræve de omfattede indløseres vilkår, herunder standardvilkår for de omfattede nationale betalingskortordninger, ændret. Stk. 3. Konkurrence- og Forbrugerstyrelsens øvrige tilsynsbeføjelser følger af §§ 145-146 i lov om betalinger."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 1. januar 2026 Stk. 2. Bekendtgørelse nr. 2163 af 18. december 2020 om prismodeller for visse typer af betalingsinstrumenter i henhold til § 123, stk. 4 og 5, i lov om betalinger ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastsætter de nærmere regler for, hvilke prismodeller udbyderne af visse typer af betalingsinstrumenter skal anvende, samt hvordan betalingsmodtagernes betaling efter prismodellerne skal beregnes, jf. § 123, stk. 4 og stk. 5, i lov om betalinger. Stk. 2. Bekendtgørelsen finder anvendelse på betalingstransaktioner i den fysiske handel, når betalingstransaktionen afvikles med et betalingsinstrument forsynet med chip omfattet af § 7, nr. 18, i lov om betalinger. Stk. 3. Bekendtgørelsen finder kun anvendelse på nationale betalingskortordninger, hvis anvendelse omfatter en væsentlig del af det samlede antal transaktioner i Danmark. Stk. 4. Bekendtgørelsen finder ikke anvendelse på betalingsinstrumenter, der benyttes ved gennemførelsen af kredittransaktioner. Stk. 5. Bekendtgørelsen finder kun anvendelse på indløsere, som årligt har indløst mere end 375 mio. transaktioner i fysisk handel med den pågældende nationale betalingskortordning i de kalenderår, som omkostningsundersøgelsen omhandler, jf. § 8, stk. 2.",
      "valid_from": "2025-12-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Indløser: En udbyder af betalingstjenester, der har indgået aftale med en betalingsmodtager om modtagelse og bearbejdning af betalingstransaktioner med henblik på at overføre midler til betalingsmodtageren. 2) En kredittransaktion: En kortbaseret betalingstransaktion, hvor transaktionsbeløbet fuldt ud eller delvist debiteres betaleren på en på forhånd aftalt bestemt dato i en kalendermåned i overensstemmelse med en på forhånd fastlagt kreditfacilitet, med eller uden renter. 3) National betalingskortordning: Et fælles sæt af regler, praksisser, standarder og/eller gennemførelsesretningslinjer for kortbaserede betalingstransaktioner, der er adskilt fra enhver infrastruktur eller ethvert betalingssystem, som ligger til grund for ordningens drift, og som omfatter beslutningstagende organer, organisationer eller enheder, der har ansvaret for ordningens funktion, og der i al væsentlighed kun modtages i Danmark. 4) Fysisk handel: Afvikling af en betalingstransaktion, der forudsætter fysisk tilstedeværelse af betaler hos betalingsmodtager. Dette omfatter blandt andet betjent salg og selvscanningskasser i supermarkeder. 5) Aktørerne bag de kommercielle aftaler for et betalingsinstrument: Indløsere og de organisationer, der repræsenterer betalingsmodtageres interesser i forbindelse med forhandlinger af aftaler om et betalingsinstrument. 6) Gennemsnitlig transaktionsværdi: Den gennemsnitlige sum af værdien af de af bekendtgørelsen omfattede transaktioner opgjort over de seneste 4 kvartaler. 7) Akkumuleret afvigelse: Den fortløbende beregnede sum af årlige afvigelser mellem betalingsmodtagernes faktiske samlede betaling i et kalenderår og den maksimale betaling i den senest gennemførte omkostningsundersøgelse.",
      "valid_from": "2025-12-03",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Betalingsmodtager, jf. § 7, nr. 11, i lov om betalinger, betaler et abonnement eller en procentvis sats til dækning af omkostningerne ved driften af et betalingssystem, jf. § 7, nr. 13, i lov om betalinger. Stk. 2. Betalingsmodtager kan vælge mellem de prismodeller, der fremgår af §§ 5 og 6 nedenfor, når betalingsmodtager indgår en aftale med indløser om modtagelse af det pågældende betalingskort. Stk. 3. Betalingsmodtager kan som minimum ved hvert kvartal vælge at skifte mellem prismodellerne i §§ 5 og 6 med højst en måneds varsel til indløser.",
      "valid_from": "2025-12-03",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Betalingen efter prismodellerne i §§ 5 og 6 er opdelt i 10 intervaller. Disse intervaller er opdelt efter antallet af transaktioner, som betalingsmodtager har haft i de seneste fire kvartaler, jf. bilag 1.",
      "valid_from": "2025-12-03",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Betalingsmodtager betaler som udgangspunkt et abonnement til dækning af omkostningerne ved driften af betalingssystemet, jf. dog valgmuligheden i § 3, stk. 2 og stk. 3. Stk. 2. Det maksimale årlige abonnement per interval for betalingsmodtagere med en gennemsnitlig transaktionsværdi under eller lig med 210 kr. er fastsat i bilag 2. Stk. 3. Det maksimale årlige abonnement per interval for betalingsmodtagere med en gennemsnitlig transaktionsværdi over 210 kr. er fastsat i bilag 3. Stk. 4. Hvis en indløser med en betalingsmodtager aftaler en pris under maksimalprisen, jf. stk. 2 og stk. 3, må den ydede rabat ikke finansieres via opkrævningen fra øvrige betalingsmodtagere, jf. § 10, stk. 2.",
      "valid_from": "2025-12-03",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Betalingsmodtager betaler alternativt en procentvis sats til dækning af omkostningerne ved driften af betalingssystemet, jf. valgmuligheden i § 3, stk. 2 og stk. 3. Stk. 2. Den maksimale procentvise sats per interval er fastsat i bilag 4. Stk. 3. Hvis en indløser med en betalingsmodtager aftaler en pris under maksimalprisen, jf. stk. 2, må den ydede rabat ikke finansieres via opkrævningen fra øvrige betalingsmodtagere, jf. § 10, stk. 2.",
      "valid_from": "2025-12-03",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis aktørerne bag de kommercielle aftaler for et betalingsinstrument er enige, kan de forelægge erhvervsministeren et forslag til ændring i antal intervaller og abonnement per interval eller procentvise satser. Stk. 2. Forslaget fra aktørerne bag de kommercielle aftaler til ændringer, jf. stk. 1, skal være underskrevet af alle aktørerne bag de kommercielle aftaler for et betalingsinstrument.",
      "valid_from": "2025-12-03",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Konkurrence- og Forbrugerstyrelsen gennemfører hvert andet år en undersøgelse af omkostningerne ved driften af et betalingssystem. Stk. 2. Omkostningsundersøgelsen gennemføres i ulige kalenderår og omhandler omkostningerne ved driften af et betalingssystem for det foregående kalenderår, jf. dog stk. 3 og stk. 4. Stk. 3. Konkurrence- og Forbrugerstyrelsen gennemfører ikke en omkostningsundersøgelse i 2025. Stk. 4. Konkurrence- og Forbrugerstyrelsen kan vurdere, at omkostninger ved driften af et betalingssystem skal fremskrives, hvis de relevante virksomheder kan godtgøre, at visse af driftsomkostningerne i de kommende to kalenderår vil være væsentligt højere end konstateret for de år, som danner grundlag for omkostningsundersøgelsen, jf. stk. 2. Fremskrivningen baseres på de forventede omkostninger i de kommende to kalenderår.",
      "valid_from": "2025-12-03",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Den samlede maksimale sum af betalinger i det enkelte kalenderår fastsættes af Konkurrence- og Forbrugerstyrelsen på baggrund af de omkostninger, der er fastsat ved den senest gennemførte omkostningsundersøgelse efter § 8. Stk. 2. I 2026 fastsættes den maksimale sum af betalinger på basis af undersøgelsen af omkostningerne ved driften af betalingssystemet i 2022, jf. dog § 8, stk. 4. Stk. 3. Den samlede årlige sum af betalinger i et betalingssystem for de omfattede indløsere i det enkelte kalenderår må ikke være højere end de omkostninger (100 pct.) ved driften af et betalingssystem, der er fastsat ved den senest gennemførte omkostningsundersøgelse, jf. dog § 8, stk. 4 og § 10.",
      "valid_from": "2025-12-03",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. De endelige abonnementssatser og procentsatser i et kalenderår kan afvige fra de satser, der er angivet i § 5, stk. 2 og 3 og § 6, stk. 2, hvis summen af de faktiske betalinger er større eller mindre end den maksimale sum af betalinger, der er forudsat efter § 9. Stk. 2. Såfremt den faktiske samlede sum af betalinger tillagt eventuelt ydede rabatter i henhold til § 5, stk. 4, og § 6, stk. 3, i et kalenderår er større eller mindre end forudsat efter § 9, medregnes dette i den akkumulerede afvigelse. Stk. 3. Såfremt den akkumulerede afvigelse udgør en overopkrævning i forhold til den senest fastsatte maksimale sum af betalinger, skal indløser reducere abonnementssatserne og procentsatserne for det efterfølgende kalenderår, jf. stk. 2, således at indløser ikke viderefører en akkumuleret overopkrævning i forhold til den senest fastsatte maksimale sum af betalinger i det efterfølgende kalenderår. Indløser skal reducere alle abonnementssatser og procentsatser i de fastsatte intervaller forholdsmæssigt lige meget. Stk. 4. Såfremt den akkumulerede afvigelse udgør en underopkrævning i forhold til den senest fastsatte maksimale sum af betalinger, kan indløser forhøje abonnementssatserne og procentsatserne for det efterfølgende kalenderår, jf. stk. 2. Satserne kan ikke forhøjes mere end til maksimalt at modsvare den akkumulerede underopkrævning, jf. dog stk. 5. Indløser skal forhøje alle abonnementssatser og procentsatser i de fastsatte intervaller forholdsmæssigt lige meget. Stk. 5. Indløser kan videreføre en akkumuleret underopkrævning på op til 10 pct. i forhold til den senest fastsatte maksimale sum af betalinger i det efterfølgende kalenderår. Såfremt indløser ikke forhøjer abonnementssatserne og procentsatserne for det efterfølgende kalenderår i henhold til stk. 4, fastsættes den akkumulerede underopkrævning for det efterfølgende kalenderår til ikke mere end 10 pct. i forhold til den senest fastsatte maksimale sum af betalinger.",
      "valid_from": "2025-12-03",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Betalingsmodtagere, der betaler et abonnement til dækning af omkostningerne, jf. § 5, kan vælge, om opkrævningen skal ske én gang per kvartal eller en én gang pr. måned. Betalingsmodtager kan vælge at skifte mellem månedlig eller kvartalsmæssig opkrævning med højst et kvartals varsel til indløser. Opkrævningen sker bagudrettet. Stk. 2. Betalingsmodtagere, der betaler en procentvis sats til dækning af omkostningerne, jf. § 6, opkræves én gang per måned bagudrettet. Opkrævningen omfatter alene transaktioner gennemført den senest afsluttede måned. I de tilfælde, hvor en betalingsmodtager skifter interval, og dermed procentvis opkrævning som følge af et højere eller lavere antal transaktioner, foretager indløseren således ikke en efterregulering af de forudgående 12 måneders opkrævninger.",
      "valid_from": "2025-12-03",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Senest samtidig med opkrævningen af betalingerne for første kvartal i ét kalenderår skal indløser offentliggøre de nye abonnementssatser efter § 5 og procentvise satser efter § 6 samt den forventede samlede sum af betalinger efter prismodellerne i §§ 5 og 6 for det nye kalenderår.",
      "valid_from": "2025-12-03",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Konkurrence- og Forbrugerstyrelsen fører tilsyn med overholdelsen af §§ 3-13 i bekendtgørelsen. Stk. 2. Konkurrence- og Forbrugerstyrelsen kan kræve de omfattede indløseres vilkår, herunder standardvilkår for de omfattede nationale betalingskortordninger, ændret. Stk. 3. Konkurrence- og Forbrugerstyrelsens øvrige tilsynsbeføjelser følger af §§ 145-146 i lov om betalinger.",
      "valid_from": "2025-12-03",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Bekendtgørelsen træder i kraft den 1. januar 2026 Stk. 2. Bekendtgørelse nr. 2163 af 18. december 2020 om prismodeller for visse typer af betalingsinstrumenter i henhold til § 123, stk. 4 og 5, i lov om betalinger ophæves.",
      "valid_from": "2025-12-03",
      "valid_to": null
    }
  ],
  "definitions": []
}
