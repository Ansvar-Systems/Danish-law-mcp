{
  "id": "2011:1213",
  "type": "statute",
  "title": "Bekendtgørelse om tilskud til Madkulturen, regnskab og revision m.v.",
  "short_name": "BEK H#LOKDOK04",
  "status": "in_force",
  "issued_date": "2011-12-15",
  "url": "https://www.retsinformation.dk/eli/lta/2011/1213/xml",
  "description": "Retsinformation source. DocumentId=AH004430; AccessionNumber=B20110121305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. NaturErhvervstyrelsen yder tilskud til driften af den selvejende institution Madkulturen. Institutionen har til formål, at: 1) fremme interaktionen i udviklingsprocesserne mellem aktører i hele fødevarekæden, relevante fødevarenetværk samt andre fagdiscipliner, for eksempel design og markedsføring (koblingsboks), 2) indsamle, systematisere og generere viden, samt koordination og videreformidling af denne viden til offentligheden og alle aktører i fødevareerhvervene (vidensbank), 3) facilitere events, udstillinger og oplevelser til den brede offentlighed om fødevarer, mad og måltider (oplevelsesgenerator) og 4) profilere dansk gastronomi, madkultur samt udvikling og nytænkning på hele fødevare-, mad- og måltidsområdet (fyrtårn). Stk. 2. Madkulturen kan oppebære indtægter og modtage tilskud fra andre aktører end NaturErhvervstyrelsen, herunder tilskud fra fonde, virksomheder, offentlige virksomheder, EU mv. og salgsindtægter, deltagergebyrer mv."
    },
    {
      "provision_ref": "2",
      "section": "2",
      "content": "§ 2. Tilskud fra NaturErhvervstyrelsen er betinget af, at: 1) de krav, der er stillet efter de bevillingsretslige regler for ydelse af statslige tilskud til selvejende institutioner, jf. Budgetvejledningens pkt. 2.4.9, og for personale og personaleudgifter, jf. Budgetvejledningens pkt. 2.5.3-2.5.5, til stadighed er opfyldt, 2) Madkulturen følger statens regler for rejser, personale og personaleudgifter, herunder løn- og ansættelsesvilkår. Madkulturen er derudover ikke omfattet af budgetvejledningens regler for disponering. Madkulturen fastlægger egne regler for indkøb, idet reglerne om udbud af indkøb af varer, tjenesteydelser m.v. i det offentlige til stadighed overholdes, 3) Madkulturen følger reglerne for regnskabets førelse og aflæggelse i henhold til årsregnskabsloven og denne bekendtgørelse, og 4) Madkulturen indgår en resultatkontrakt med NaturErhvervstyrelsen om de mål og resultater, institutionen skal arbejde på at opnå samt afrapporteringen heraf."
    },
    {
      "provision_ref": "3",
      "section": "3",
      "content": "§ 3. Resultatkontrakten, jf. § 2, litra 4, udarbejdes i et flerårigt perspektiv, og der gennemføres genforhandling/rulning af resultatkrav én gang årligt forud for finansårets begyndelse. Stk. 2. Madkulturen sender senest 1. oktober forslag til NaturErhvervstyrelsen om de mål og resultatkrav, der skal være gældende for det kommende år. For 2012 indsendes forslaget dog senest 1. februar 2012."
    },
    {
      "provision_ref": "4",
      "section": "4",
      "content": "§ 4. Tilskuddet udbetales månedsvis på baggrund af et af Madkulturen udarbejdet likviditetsbudget for bevillingens anvendelse. Stk. 2. Likviditetsbudgettet indsendes sammen med det samlede budget, jf. § 5, senest 1. december for det kommende år. Madkulturen kan inden for årets samlede bevilling anmode om ændringer i likviditetsbudgettet i forbindelse med udarbejdelsen af oversigterne over institutionens økonomi, jf. § 6. Stk. 3. Tilskud kan udbetales a conto, dog maksimalt svarende til én måneds budgetteret forbrug. Stk. 4. Ændres bevillingen i årets løb kan NaturErhvervs‍tyrelsen modregne for meget udbetalt tilskud i årets tilbageværende udbetalinger."
    },
    {
      "provision_ref": "5",
      "section": "5",
      "content": "§ 5. Madkulturen skal udarbejde et budget for aktiviteterne i det kommende år. Budgettet skal efter bestyrelsens godkendelse sendes senest 1. december til NaturErhvervstyrelsen."
    },
    {
      "provision_ref": "6",
      "section": "6",
      "content": "§ 6. Madkulturen udarbejder oversigt over institutionens økonomi for 1., 2., og 3. kvartal. Oversigterne skal sendes til NaturErhvervstyrelsen henholdsvis april, august og november. De nærmere frister aftales i forbindelse med resultatkontrakten. Stk. 2. Madkulturen skal i tilknytning til oversigten for 2. kvartal sende en halvårsrapport indeholdende opfølgning på resultatkontrakten. Stk. 3. Oversigten og halvårsrapportens nærmere indhold og format fastlægges i resultatkontrakten."
    },
    {
      "provision_ref": "7",
      "section": "7",
      "content": "§ 7. Madkulturen aflægger årsrapport i henhold til årsregnskabslovens regler for virksomheder i regnskabsklasse A. Regnskabsåret er finansåret. Stk. 2. Årsrapporten opbygges efter følgende skabelon: 1) Generelle oplysninger om Madkulturen. 2) Ledelsespåtegning. 3) Revisorpåtegning. 4) Ledelsesberetning. 5) Målrapportering. 6) Beskrivelse af anvendt regnskabspraksis. 7) Resultatopgørelse. 8) Balance. 9) Egenkapitalopgørelse. 10) Der medtages følgende noter til regnskabet: a) Oversigt over hoved- og nøgletal. b) Oplysninger om tilskud og indtægter. c) Oplysninger om fonde, organisationer og lign. , som Madkulturen har særligt samarbejde med. Stk. 3. Målrapporteringen, jf. stk. 2, litra 5, følger det i resultatkontrakten fastlagte."
    },
    {
      "provision_ref": "8",
      "section": "8",
      "content": "§ 8. Årsrapporten skal være underskrevet af bestyrelsen for Madkulturen og direktøren, samt påtegnet af revisor. Stk. 2. Årsrapporten sendes til NaturErhvervstyrelsen senest den 31. marts i året efter regnskabsåret."
    },
    {
      "provision_ref": "9",
      "section": "9",
      "content": "§ 9. Rigsrevisor reviderer Madkulturens regnskab efter lov om revisionen af statens regnskaber m.m."
    },
    {
      "provision_ref": "10",
      "section": "10",
      "content": "§ 10. Madkulturen skal give revisor de oplysninger, som må anses af betydning for bedømmelsen af institutionens regnskab samt for revisors vurdering af forvaltningen, herunder mål og opnåede resultater. Stk. 2. Madkulturen skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, revisor anser for nødvendig for udførelsen af sit hverv."
    },
    {
      "provision_ref": "11",
      "section": "11",
      "content": "§ 11. Ministeriet for Fødevarer, Landbrug og Fiskeri skal godkende vedtægten for Madkulturen samt ændringer he‍raf. Stk. 2. NaturErhvervstyrelsen skal godkende ekstraordinære økonomiske dispositioner, som kan medføre risiko for, at vedtægten ikke kan overholdes eller at krav, der er stillet i henhold til Budgetvejledningens pkt. 2.4.9, overtrædes."
    },
    {
      "provision_ref": "12",
      "section": "12",
      "content": "§ 12. Madkulturen skal som led i NaturErhvervstyrelsens tilsyn indsende materiale af betydning for tilsynet, herunder materiale og referater fra bestyrelsesmøder. Stk. 2. Madkulturen skal løbende underrette NaturErhvervstyrelsen om institutionens dispositionsberettigede personer. Stk. 3. NaturErhvervstyrelsen har som led i tilsynet adgang til gennemgang af regnskabsbilag og andet materiale af betydning for tilsynet samt at indkalde materiale til gennemsyn."
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 19. december 2011."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. NaturErhvervstyrelsen yder tilskud til driften af den selvejende institution Madkulturen. Institutionen har til formål, at: 1) fremme interaktionen i udviklingsprocesserne mellem aktører i hele fødevarekæden, relevante fødevarenetværk samt andre fagdiscipliner, for eksempel design og markedsføring (koblingsboks), 2) indsamle, systematisere og generere viden, samt koordination og videreformidling af denne viden til offentligheden og alle aktører i fødevareerhvervene (vidensbank), 3) facilitere events, udstillinger og oplevelser til den brede offentlighed om fødevarer, mad og måltider (oplevelsesgenerator) og 4) profilere dansk gastronomi, madkultur samt udvikling og nytænkning på hele fødevare-, mad- og måltidsområdet (fyrtårn). Stk. 2. Madkulturen kan oppebære indtægter og modtage tilskud fra andre aktører end NaturErhvervstyrelsen, herunder tilskud fra fonde, virksomheder, offentlige virksomheder, EU mv. og salgsindtægter, deltagergebyrer mv.",
      "valid_from": "2011-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Tilskud fra NaturErhvervstyrelsen er betinget af, at: 1) de krav, der er stillet efter de bevillingsretslige regler for ydelse af statslige tilskud til selvejende institutioner, jf. Budgetvejledningens pkt. 2.4.9, og for personale og personaleudgifter, jf. Budgetvejledningens pkt. 2.5.3-2.5.5, til stadighed er opfyldt, 2) Madkulturen følger statens regler for rejser, personale og personaleudgifter, herunder løn- og ansættelsesvilkår. Madkulturen er derudover ikke omfattet af budgetvejledningens regler for disponering. Madkulturen fastlægger egne regler for indkøb, idet reglerne om udbud af indkøb af varer, tjenesteydelser m.v. i det offentlige til stadighed overholdes, 3) Madkulturen følger reglerne for regnskabets førelse og aflæggelse i henhold til årsregnskabsloven og denne bekendtgørelse, og 4) Madkulturen indgår en resultatkontrakt med NaturErhvervstyrelsen om de mål og resultater, institutionen skal arbejde på at opnå samt afrapporteringen heraf.",
      "valid_from": "2011-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Resultatkontrakten, jf. § 2, litra 4, udarbejdes i et flerårigt perspektiv, og der gennemføres genforhandling/rulning af resultatkrav én gang årligt forud for finansårets begyndelse. Stk. 2. Madkulturen sender senest 1. oktober forslag til NaturErhvervstyrelsen om de mål og resultatkrav, der skal være gældende for det kommende år. For 2012 indsendes forslaget dog senest 1. februar 2012.",
      "valid_from": "2011-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Tilskuddet udbetales månedsvis på baggrund af et af Madkulturen udarbejdet likviditetsbudget for bevillingens anvendelse. Stk. 2. Likviditetsbudgettet indsendes sammen med det samlede budget, jf. § 5, senest 1. december for det kommende år. Madkulturen kan inden for årets samlede bevilling anmode om ændringer i likviditetsbudgettet i forbindelse med udarbejdelsen af oversigterne over institutionens økonomi, jf. § 6. Stk. 3. Tilskud kan udbetales a conto, dog maksimalt svarende til én måneds budgetteret forbrug. Stk. 4. Ændres bevillingen i årets løb kan NaturErhvervs‍tyrelsen modregne for meget udbetalt tilskud i årets tilbageværende udbetalinger.",
      "valid_from": "2011-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Madkulturen skal udarbejde et budget for aktiviteterne i det kommende år. Budgettet skal efter bestyrelsens godkendelse sendes senest 1. december til NaturErhvervstyrelsen.",
      "valid_from": "2011-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Madkulturen udarbejder oversigt over institutionens økonomi for 1., 2., og 3. kvartal. Oversigterne skal sendes til NaturErhvervstyrelsen henholdsvis april, august og november. De nærmere frister aftales i forbindelse med resultatkontrakten. Stk. 2. Madkulturen skal i tilknytning til oversigten for 2. kvartal sende en halvårsrapport indeholdende opfølgning på resultatkontrakten. Stk. 3. Oversigten og halvårsrapportens nærmere indhold og format fastlægges i resultatkontrakten.",
      "valid_from": "2011-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Madkulturen aflægger årsrapport i henhold til årsregnskabslovens regler for virksomheder i regnskabsklasse A. Regnskabsåret er finansåret. Stk. 2. Årsrapporten opbygges efter følgende skabelon: 1) Generelle oplysninger om Madkulturen. 2) Ledelsespåtegning. 3) Revisorpåtegning. 4) Ledelsesberetning. 5) Målrapportering. 6) Beskrivelse af anvendt regnskabspraksis. 7) Resultatopgørelse. 8) Balance. 9) Egenkapitalopgørelse. 10) Der medtages følgende noter til regnskabet: a) Oversigt over hoved- og nøgletal. b) Oplysninger om tilskud og indtægter. c) Oplysninger om fonde, organisationer og lign. , som Madkulturen har særligt samarbejde med. Stk. 3. Målrapporteringen, jf. stk. 2, litra 5, følger det i resultatkontrakten fastlagte.",
      "valid_from": "2011-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Årsrapporten skal være underskrevet af bestyrelsen for Madkulturen og direktøren, samt påtegnet af revisor. Stk. 2. Årsrapporten sendes til NaturErhvervstyrelsen senest den 31. marts i året efter regnskabsåret.",
      "valid_from": "2011-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Rigsrevisor reviderer Madkulturens regnskab efter lov om revisionen af statens regnskaber m.m.",
      "valid_from": "2011-12-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Madkulturen skal give revisor de oplysninger, som må anses af betydning for bedømmelsen af institutionens regnskab samt for revisors vurdering af forvaltningen, herunder mål og opnåede resultater. Stk. 2. Madkulturen skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, revisor anser for nødvendig for udførelsen af sit hverv.",
      "valid_from": "2011-12-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Ministeriet for Fødevarer, Landbrug og Fiskeri skal godkende vedtægten for Madkulturen samt ændringer he‍raf. Stk. 2. NaturErhvervstyrelsen skal godkende ekstraordinære økonomiske dispositioner, som kan medføre risiko for, at vedtægten ikke kan overholdes eller at krav, der er stillet i henhold til Budgetvejledningens pkt. 2.4.9, overtrædes.",
      "valid_from": "2011-12-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Madkulturen skal som led i NaturErhvervstyrelsens tilsyn indsende materiale af betydning for tilsynet, herunder materiale og referater fra bestyrelsesmøder. Stk. 2. Madkulturen skal løbende underrette NaturErhvervstyrelsen om institutionens dispositionsberettigede personer. Stk. 3. NaturErhvervstyrelsen har som led i tilsynet adgang til gennemgang af regnskabsbilag og andet materiale af betydning for tilsynet samt at indkalde materiale til gennemsyn.",
      "valid_from": "2011-12-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 19. december 2011.",
      "valid_from": "2011-12-15",
      "valid_to": null
    }
  ],
  "definitions": []
}
