{
  "id": "2023:1732",
  "type": "statute",
  "title": "Bekendtgørelse om kapitalindskud til mere risikovillig eksportfinansiering",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1732/xml",
  "description": "Retsinformation source. DocumentId=CQ002705; AccessionNumber=B20230173205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for følgende kapitalindskud tildelt EKF Danmarks Eksportkredit og Danmarks Eksport- og Investeringsfond: 1) Kapitalindskud på 125 mio. kr. i 2020, jf. akt nr. 9 af 22. oktober 2020. 2) Kapitalindskud på 620 mio. kr., heraf 230 mio. kr. i 2021, 195 mio. kr. i 2022 og 195 mio. kr. i 2023, jf. § 08.33.16. på finansloven 2022."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Eksport- og Investeringsfonds administration af kapitalindskuddet, jf. § 1, sker i henhold til bestemmelserne i lov om Danmarks Eksport- og Investeringsfond samt de for Danmarks Eksport- og Investeringsfonds i øvrigt gældende regler og politikker med de ændringer og tilpasninger, der følger af denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Det til Danmarks Eksport- og Investeringsfond tilført kapitalindskud på i al 745 mio. kr. anvendes til at udvise større risikovillighed i forbindelse med eksportfinansiering og finansiering af danske eksportvirksomheder, hvormed Danmarks Eksport- og Investeringsfond kan tilbyde sine produkter i flere sammenhænge end ellers. Stk. 2. Kapitalindskuddet anvendes nærmere bestemt til følgende formål: 1) 125 mio. kr. til at tilbyde sine produkter i flere sammenhænge, f.eks. i forbindelse med finansiering af grønne løsninger på nye højrisikomarkeder. 2) 285 mio. kr. til deltagelse i beløbsmæssigt mindre samt mere risikable udenlandske projekter fra et tidligt stadie, som efterfølgende vil kunne skaleres og udbredes globalt. 3) 275 mio. kr. til at tilbyde danske eksportører og internationale danske virksomheder et nyt mezzaninfinansieringsprodukt. 4) 60 mio. kr. til at understøtte særligt de mindre danske eksportører og internationale danske virksomheder med mindre projekter i vanskelige markeder. Stk. 3. Såfremt udviklinger i markedet medfører, at det ikke vurderes hensigtsmæssigt at følge fordelingen af midlerne, jf. stk. 2, kan Danmarks Eksport- og Investeringsfond tage kontakt til Erhvervsministeriet. Erhvervsministeren kan justere fordelingen ved ændring af denne bekendtgørelse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeriet fører tilsyn med Danmarks Eksport- og Investeringsfonds anvendelse af kapitalindskuddet som en del af det almindelige tilsyn med Danmarks Eksport- og Investeringsfond. Stk. 2. Kapitalindskuddet indgår i Danmarks Eksport- og Investeringsfonds årsrapport, der revideres. Stk. 3. Danmarks Eksport- og investeringsfond skal løbende opgøre, hvilke investeringer og finansieringer der er foretaget under faciliteten. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, der vedrører anvendelsen af kapitalindskuddet. Stk. 5. Danmarks Eksport- og Investeringsfonds indtægter og udgifter, herunder administrationsomkostninger, vedrørende kapitalindskuddet indgår i Danmarks Eksport og Investeringsfonds generelle forretning."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. januar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for følgende kapitalindskud tildelt EKF Danmarks Eksportkredit og Danmarks Eksport- og Investeringsfond: 1) Kapitalindskud på 125 mio. kr. i 2020, jf. akt nr. 9 af 22. oktober 2020. 2) Kapitalindskud på 620 mio. kr., heraf 230 mio. kr. i 2021, 195 mio. kr. i 2022 og 195 mio. kr. i 2023, jf. § 08.33.16. på finansloven 2022.",
      "valid_from": "2023-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Danmarks Eksport- og Investeringsfonds administration af kapitalindskuddet, jf. § 1, sker i henhold til bestemmelserne i lov om Danmarks Eksport- og Investeringsfond samt de for Danmarks Eksport- og Investeringsfonds i øvrigt gældende regler og politikker med de ændringer og tilpasninger, der følger af denne bekendtgørelse.",
      "valid_from": "2023-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Det til Danmarks Eksport- og Investeringsfond tilført kapitalindskud på i al 745 mio. kr. anvendes til at udvise større risikovillighed i forbindelse med eksportfinansiering og finansiering af danske eksportvirksomheder, hvormed Danmarks Eksport- og Investeringsfond kan tilbyde sine produkter i flere sammenhænge end ellers. Stk. 2. Kapitalindskuddet anvendes nærmere bestemt til følgende formål: 1) 125 mio. kr. til at tilbyde sine produkter i flere sammenhænge, f.eks. i forbindelse med finansiering af grønne løsninger på nye højrisikomarkeder. 2) 285 mio. kr. til deltagelse i beløbsmæssigt mindre samt mere risikable udenlandske projekter fra et tidligt stadie, som efterfølgende vil kunne skaleres og udbredes globalt. 3) 275 mio. kr. til at tilbyde danske eksportører og internationale danske virksomheder et nyt mezzaninfinansieringsprodukt. 4) 60 mio. kr. til at understøtte særligt de mindre danske eksportører og internationale danske virksomheder med mindre projekter i vanskelige markeder. Stk. 3. Såfremt udviklinger i markedet medfører, at det ikke vurderes hensigtsmæssigt at følge fordelingen af midlerne, jf. stk. 2, kan Danmarks Eksport- og Investeringsfond tage kontakt til Erhvervsministeriet. Erhvervsministeren kan justere fordelingen ved ændring af denne bekendtgørelse.",
      "valid_from": "2023-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Erhvervsministeriet fører tilsyn med Danmarks Eksport- og Investeringsfonds anvendelse af kapitalindskuddet som en del af det almindelige tilsyn med Danmarks Eksport- og Investeringsfond. Stk. 2. Kapitalindskuddet indgår i Danmarks Eksport- og Investeringsfonds årsrapport, der revideres. Stk. 3. Danmarks Eksport- og investeringsfond skal løbende opgøre, hvilke investeringer og finansieringer der er foretaget under faciliteten. Stk. 4. Danmarks Eksport- og Investeringsfond har pligt til at holde erhvervsministeren orienteret om alle væsentlige forhold, der vedrører anvendelsen af kapitalindskuddet. Stk. 5. Danmarks Eksport- og Investeringsfonds indtægter og udgifter, herunder administrationsomkostninger, vedrørende kapitalindskuddet indgår i Danmarks Eksport og Investeringsfonds generelle forretning.",
      "valid_from": "2023-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. januar 2024.",
      "valid_from": "2023-12-11",
      "valid_to": null
    }
  ],
  "definitions": []
}
