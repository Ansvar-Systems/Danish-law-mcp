{
  "id": "2021:1558",
  "type": "statute",
  "title": "Bekendtgørelse om akkreditering af videregående uddannelsesinstitutioner og godkendelse af videregående uddannelser",
  "short_name": "BEK H#LOKDOK04",
  "status": "in_force",
  "issued_date": "2021-07-02",
  "url": "https://www.retsinformation.dk/eli/lta/2021/1558/xml",
  "description": "Retsinformation source. DocumentId=CE001117; AccessionNumber=B20210155805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Akkrediteringsrådet træffer ud fra en helhedsvurdering afgørelse om institutionsakkreditering af videregående uddannelsesinstitutioner under Uddannelses- og Forskningsministeriet på grundlag af de kriterier, der fremgår af bilag 1. Stk. 2. Rådet offentliggør afgørelserne og de tilknyttede akkrediteringsrapporter."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsesinstitutionerne udarbejder selvevalueringsrapport, der indgives til Akkrediteringsrådet inden for en af rådet fastsat frist. Stk. 2. En institutionsakkreditering anses for at være påbegyndt 120 dage før den efter stk. 1 fastsatte frist."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Danmarks Akkrediteringsinstitution fastsætter procedurer for behandling og vurdering af uddannelsesinstitutionernes ansøgning om institutionsakkreditering under hensyntagen til forskelle i institutionstype og -størrelse. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger fra uddannelsesinstitutionerne. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Akkrediteringsrådet træffer afgørelse om positiv henholdsvis betinget positiv institutionsakkreditering eller afslag på institutionsakkreditering. Stk. 2. Afgørelsen meddeles uddannelsesinstitutionen og Uddannelses- og Forskningsstyrelsen senest 5 hverdage efter, at afgørelsen er truffet."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Får en maritim uddannelsesinstitution afslag på ansøgning om institutionsakkreditering, skal institutionen senest 20 hverdage efter modtagelse af afslaget indsende en handlingsplan til Uddannelses- og Forskningsstyrelsen for, hvordan institutionen vil rette op på kvalitetssikringen af sine uddannelsesudbud og inden for hvilken frist. Stk. 2. Uddannelses- og forskningsministeren kan 1) pålægge uddannelsesinstitutionen konkrete initiativer og handlinger, som er nødvendige for opfyldelse af nærmere fastsatte mål for uddannelseskvaliteten, og bestemme, hvornår disse skal være gennemført, og 2) pålægge bestyrelsen for uddannelsesinstitutionen at indgå en indsatsaftale med Uddannelses- og Forskningsstyrelsen efter reglerne i lov om maritime uddannelser."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Akkrediteringsrådet træffer ud fra en helhedsvurdering afgørelse om akkreditering af videregående uddannelser ved uddannelsesinstitutioner under Uddannelses- og Forskningsministeriet på grundlag af de kriterier, der fremgår af bilag 2. Stk. 2. Uddannelsernes mål for læringsudbytte vurderes i forhold til typebeskrivelserne for de enkelte uddannelser, som fremgår af kvalifikationsrammen for videregående uddannelse, jf. bilag 3. Stk. 3. Rådet offentliggør afgørelserne og de tilknyttede akkrediteringsrapporter."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Akkrediteringsrådet kan træffe afgørelse om akkreditering af universitetsuddannelser, som danske universiteter udbyder i udlandet. Stk. 2. Akkrediteringsrådet træffer afgørelse om akkreditering af udbud i udlandet af danske erhvervsakademiuddannelser og professionsbacheloruddannelser samt akademiuddannelser og diplomuddannelser, jf. bekendtgørelse om udbud af danske erhvervsrettede videregående uddannelser i udlandet."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For uddannelser, som kan føre til udøvelse af lovregulerede erhverv, der kræver autorisation, kan Akkrediteringsrådet fastsætte yderligere kriterier, som sikrer, at uddannelsen opfylder uddannelsesrelevante og lovgivningsmæssige krav knyttet til det lovregulerede erhverv. Rådet skal forud herfor høre den myndighed, der udsteder autorisation til udøvelsen af det pågældende erhverv."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Danmarks Akkrediteringsinstitution fastsætter procedurer for behandling og vurdering af ansøgninger om uddannelsesakkreditering under hensyntagen til forskelle i uddannelses- og ansøgningstype. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Akkrediteringsrådet træffer afgørelse om positiv henholdsvis betinget positiv uddannelsesakkreditering eller giver afslag på uddannelsesakkreditering. For nye uddannelser og nye uddannelsesudbud kan rådet dog kun træffe afgørelse om positiv uddannelsesakkreditering eller give afslag på uddannelsesakkreditering. Stk. 2. Afgørelsen meddeles uddannelsesinstitutionen og Uddannelses- og Forskningsstyrelsen senest 5 hverdage efter, at afgørelsen er truffet."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Hvis en positivt institutionsakkrediteret uddannelsesinstitution ønsker at oprette nye videregående uddannelser og uddannelsesudbud inden for videnskabelige områder eller fagområder, som uddannelsesinstitutionen ikke udbød uddannelser inden for, da institutionsakkrediteringen blev påbegyndt, kan uddannelses- og forskningsministeren træffe afgørelse om, at uddannelsen skal gennemgå en vurdering i forhold til videngrundlaget og uddannelsens fysiske faciliteter, jf. § 20, stk. 1, nr. 3. Stk. 2. Det indgår i ministerens afgørelse efter stk. 1, hvor tæt faglig sammenhæng, der er mellem den nye uddannelse eller det nye uddannelsesudbud og uddannelsesinstitutionens øvrige uddannelser og uddannelsesudbud."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Danmarks Akkrediteringsinstitution udarbejder en vurdering på grundlag af videngrundlaget samt en vurdering af, om uddannelsens fysiske faciliteter og materielle ressourcer er relevante for at realisere målene for læringsudbyttet. Stk. 2. Danmarks Akkrediteringsinstitution fastsætter procedurer for behandling og vurdering af ansøgninger om vurderinger efter stk. 1 for nye videregående uddannelser og uddannelsesudbud under hensyntagen til forskelle i uddannelsestype. Stk. 3. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af vurderingen fastsætte en endelig frist for modtagelse af supplerende oplysninger."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Akkrediteringsrådet træffer ud fra en helhedsvurdering afgørelse på grundlag af kriterie II i bilag 2 samt på grundlag af en vurdering af, om uddannelsens fysiske faciliteter og materielle ressourcer er relevante for at realisere målene for læringsudbyttet. Stk. 2. Akkrediteringsrådets afgørelse kan være enten positiv eller negativ. Stk. 3. Afgørelsen meddeles uddannelsesinstitutionen og Uddannelses- og Forskningsstyrelsen senest 5 hverdage efter, at afgørelsen er truffet."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. De videregående uddannelsesinstitutioner ansøger Uddannelses- og Forskningsstyrelsen om prækvalifikation af nye uddannelser, uddannelsesudbud og uddannelsesfilialer. Stk. 2. Ved ny uddannelse forstås en uddannelse, som ikke er prækvalificeret og/eller godkendt. Stk. 3. Ved uddannelsesudbud forstås den geografiske placering (udbudssted), hvor en godkendt uddannelse udbydes. Stk. 4. Ved uddannelsesfilial forstås et tidsbegrænset uddannelsesudbud af hele eller dele af godkendte uddannelser."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ansøgning om prækvalifikation skal indgives, før uddannelsesinstitutionen 1) opretter en ny videregående uddannelse eller ændrer udbudssproget i en eksisterende uddannelse fra dansk til et fremmedsprog, 2) opretter et nyt uddannelsesudbud, 3) udbyder en eksisterende uddannelse på et nyt udbudssted i en anden by (dublering), 4) flytter et eksisterende uddannelsesudbud til en anden by, eller 5) opretter en ny uddannelsesfilial. Stk. 2. Uddannelses- og Forskningsstyrelsen kan i særlige tilfælde dispensere fra stk. 1, nr. 4."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ansøgning om prækvalifikation kan indgives 2 gange årligt. Ansøgningerne offentliggøres efter ansøgningsfristens udløb. Stk. 2. Forud for indgivelsen af ansøgning om prækvalifikation, jf. § 15, stk. 1, nr. 1-5, skal uddannelsesinstitutionen sikre, at den ansøgte uddannelse, uddannelsesudbud eller uddannelsesfilial ligger inden for lovgivningens rammer, herunder relevant uddannelsesbekendtgørelse, adgangsbekendtgørelse mv. Stk. 3. Uddannelsesinstitutionens ansøgning om prækvalifikation af en ny videregående uddannelse, jf. § 15, stk. 1, nr. 1, skal indeholde: 1) Oplysninger om uddannelsen til brug for vurdering og godkendelse samt efterfølgende optagelse i ministeriets uddannelsesregister for videregående uddannelser. 2) Redegørelse og dokumentation for, hvordan uddannelsen opfylder kriterierne 1a og 2 i bilag 4. Stk. 4. Uddannelsesinstitutionens ansøgning om prækvalifikation af et nyt uddannelsesudbud, jf. § 15, stk. 1, nr. 2-4, skal indeholde: 1) Oplysninger om uddannelsesudbuddet til brug for vurdering og godkendelse samt efterfølgende optagelse i ministeriets uddannelsesregister for videregående uddannelser, herunder oplysninger om hvilken eksisterende uddannelse, der søges om udbud af. 2) Redegørelse og dokumentation for, hvordan uddannelsesudbuddet opfylder kriterierne 1b og 2 i bilag 4. Stk. 5. Uddannelsesinstitutionens ansøgning om prækvalifikation af en ny uddannelsesfilial, jf. § 15, stk. 1, nr. 5, skal indeholde: 1) Oplysninger om uddannelsesfilialen til brug for vurdering og godkendelse samt efterfølgende optagelse i ministeriets uddannelsesregister for videregående uddannelser, herunder oplysninger om hvilken eksisterende godkendt uddannelse eller uddannelsesudbud, som helt eller delvist udbydes som uddannelsesfilial. 2) Redegørelse og dokumentation for, hvordan uddannelsesfilialen opfylder kriterierne 1c og 2 i bilag 4. Stk. 6. Ansøgning indgives digitalt til Uddannelses- og Forskningsstyrelsen, som på styrelsens hjemmeside offentliggør vejledning til uddannelsesinstitutionerne samt krav til og frister for indgivelse af ansøgning om prækvalifikation."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Uddannelses- og forskningsministeren nedsætter et rådgivende udvalg for vurdering af udbud af videregående uddannelser (RUVU) i medfør af § 19 i lov om akkreditering af videregående uddannelsesinstitutioner. Stk. 2. RUVU udarbejder en forretningsorden for sit virke, som bl.a. omfatter retningslinjer for mødefrekvens, sagsgange, mødeafholdelse, tavshedspligt, habilitet, organisering og samarbejde med sekretariatet. Forretningsordenen godkendes af ministeren. Stk. 3. RUVU sekretariatsbetjenes af Uddannelses- og Forskningsstyrelsen."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Uddannelses- og Forskningsstyrelsen offentliggør ansøgningerne og forelægger dem for RUVU, jf. § 17, stk. 1, senest 15 hverdage efter ansøgningsfristens udløb. Styrelsen kan som betingelse for rettidig afgørelse, jf. § 20, stk. 4, fastsætte endelig frist for indgivelse af supplerende oplysninger. Stk. 2. RUVU vurderer ansøgningerne i forhold til de relevante kriterier i denne bekendtgørelses bilag 4 og afgiver en begrundet vurdering til styrelsen senest 15 hverdage efter forelæggelsen efter stk. 1. Stk. 3. Styrelsen udarbejder indstilling til uddannelses- og forskningsministeren på baggrund af RUVU's vurdering efter stk. 2. Styrelsen kan tillige indhente supplerende faglig rådgivning i medfør af § 18 i lov om akkreditering af videregående uddannelsesinstitutioner."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Uddannelses- og forskningsministeren offentliggør årligt en samlet rapport om resultater og erfaringer med prækvalifikation, herunder om RUVU's, jf. § 17, stk. 1, arbejde. Rapporten sendes til Uddannelses- og Forskningsudvalget i Folketinget."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Uddannelses- og forskningsministeren træffer på baggrund af gennemført prækvalifikation afgørelse om: 1) Godkendelse til oprettelse af ny uddannelse, nyt uddannelsesudbud eller ny uddannelsesfilial, jf. dog § 21. 2) Foreløbig godkendelse til oprettelse af ny uddannelse, nyt uddannelsesudbud eller ny uddannelsesfilial betinget af efterfølgende positiv uddannelsesakkreditering eller institutionsakkreditering. 3) Foreløbig godkendelse til oprettelse af ny uddannelse eller nyt uddannelsesudbud betinget af efterfølgende positiv afgørelse i forhold til kriterie II i bilag 2 og uddannelsens fysiske faciliteter og materielle ressourcer. 4) Afslag på godkendelse til oprettelse af ny uddannelse, nyt uddannelsesudbud eller ny uddannelsesfilial. Stk. 2. For ansøgninger efter § 15, stk. 1, nr. 3, 4 og 5, kan ministeren i særlige tilfælde træffe afgørelse om, at den ansøgte dublering eller flytning af et godkendt uddannelsesudbud eller etablering af en uddannelsesfilial kan gennemføres uden efterfølgende uddannelsesakkreditering, uanset at uddannelsesinstitutionen ikke er positivt institutionsakkrediteret. Det vil indgå i grundlaget for afgørelsen, om uddannelsesudbuddet, der ønskes flyttet eller dubleret, er godkendt efter positiv uddannelsesakkreditering. Stk. 3. Foreløbig godkendelse efter stk. 1, nr. 2, bortfalder, såfremt der ikke opnås positiv uddannelsesakkreditering eller institutionsakkreditering inden for en i afgørelsen angivet tidsfrist. Tidsfristen fastsættes under hensyntagen til tidsrammerne for igangværende institutionsakkreditering eller efterfølgende uddannelsesakkreditering. Stk. 4. Ministerens afgørelse om godkendelse eller foreløbig godkendelse meddeles almindeligvis uddannelsesinstitutionen senest 10 uger efter modtagelsen af ansøgningen ledsaget af de nødvendige oplysninger. Stk. 5. Udkast til afslag på godkendelse til oprettelse af ny uddannelse, nyt uddannelsesudbud eller uddannelsesfilial, jf. stk. 1, nr. 4, meddeles uddannelsesinstitutionen, der kan gøre indsigelse senest 10 hverdage efter modtagelsen heraf. Stk. 6. Ministerens afgørelser efter stk. 1 offentliggøres på ministeriets hjemmeside."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Betingelserne for godkendelse af uddannelsesfilial, jf. § 20, stk.1, nr.1, er at: 1) Uddannelsesinstitutionen har mindst ét ordinært udbud af uddannelsen, samt at institutionen eller det ordinære udbud af uddannelsen er positivt akkrediteret. 2) Uddannelsesfilialen etableres uden for København (forstået som de storkøbenhavnske kommuner), Aarhus, Odense og Aalborg. 3) Institutionen har foretaget høring af relevante udbydere af lignende uddannelser. 4) Godkendelsen er tidsbegrænset til 6 år. Stk. 2. Godkendelsen kan forlænges yderligere seks år, hvis uddannelses- og forskningsministeren godkender forlængelsen."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Uddannelses- og forskningsministeren træffer afgørelse om godkendelse af eksisterende uddannelser og uddannelsesudbud efter positiv uddannelsesakkreditering. Stk. 2. Det er en forudsætning for godkendelse, at uddannelsen og uddannelsesudbuddet opfylder lovgivningsmæssige krav, herunder uddannelsesbekendtgørelse, adgangsbekendtgørelse mv. Stk. 3. I forbindelse med godkendelsen af den eksisterende uddannelse vil uddannelsens takstindplacering, titel, adgangskrav mv. blive vurderet."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Uddannelsesinstitutionerne kan ansøge om at sammenlægge to eller flere uddannelser uden prækvalifikation, når: 1) Institutionen er eneudbyder af de uddannelser, der ønskes sammenlagt. 2) Alle institutioner, der udbyder uddannelser efter centralt fastlagte uddannelsesbekendtgørelser, er enige om, at to eller flere uddannelser ønskes sammenlagt. Stk. 2. Sammenlægningen kan ske uden prækvalifikation, når den uddannelse, der etableres ved sammenlægningen, efter sit formål og erhvervssigte ikke forventes at have væsentlige negative konsekvenser for eksisterende beslægtede uddannelser. Godkendelse af sammenlægning uden prækvalifikation sker på betingelse af lukning af de uddannelser, der indgår i sammenlægningen. Stk. 3. Institutionen indsender oplysninger om sammenlægningen til brug for uddannelses- og forskningsministerens vurdering og eventuelle godkendelse af den sammenlagte uddannelse samt optagelse i ministeriets uddannelsesregister for videregående uddannelser. Oplysningerne skal omfatte følgende: 1) Forslag til titel, adgangskrav, hovedområde, normeret studietid, udbudssprog, udbudssted, censorkorps og takstindplacering for den nye, sammenlagte uddannelse og tilsvarende oplysninger for de uddannelser, der indgår i sammenlægningen. 2) Redegørelse for baggrunden og formålet med sammenlægningen. 3) Vurdering af beskæftigelses- og videreuddannelsesmuligheder for dimittender fra den sammenlagte uddannelse samt anslået årligt optag. Stk. 4. Uddannelses- og forskningsministeren kan på baggrund af oplysningerne træffe afgørelse om følgende: 1) Godkendelse af den sammenlagte uddannelse på betingelse af lukning af de uddannelser, der indgår i sammenlægningen. 2) Afslag på sammenlægning uden prækvalificering med henvisning til, at sammenlægningen forudsætter prækvalifikation og godkendelse som ny uddannelse, jf. §§ 15, 16 og 20."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Ansøgning om ændring af eksisterende uddannelsers titel, takstindplacering, specifikke adgangskrav for uddannelser, der er omfattet af adgangsbekendtgørelse, normeret studietid eller centralt fastsatte maksimumrammer for optag indgives til Uddannelses- og Forskningsstyrelsen inden for en af styrelsen fastsat frist. Styrelsen kan anmode Akkrediteringsrådet om bidrag til vurdering af ansøgningerne. Stk. 2. Uddannelsesinstitutionerne orienterer styrelsen om nedlæggelse af eksisterende uddannelser og uddannelsesudbud, om skift af udbudssprog fra fremmedsprog til dansk samt om ændringer i eventuelle maksimumrammer for optag, som er fastsat af institutionen."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. For udbud af uddannelser i udlandet, der ikke er omfattet af prækvalifikation eller screening efter reglerne i bekendtgørelse om udbud af danske erhvervsrettede videregående uddannelser i udlandet, skal uddannelsesinstitutionen indsende oplysninger til Uddannelses- og Forskningsstyrelsen om uddannelsens danske titel, hovedområde, adgangskrav og normeret studietid med henblik på godkendelse af uddannelsen og uddannelsens optagelse i ministeriets uddannelsesregister."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Uddannelses- og forskningsministeren kan udtage uddannelser eller uddannelsesudbud med særlige kvalitetsmæssige udfordringer til en gennemgang. Stk. 2. En uddannelse eller et uddannelsesudbud kan udtages til en gennemgang, hvis uddannelsen eller udbuddet set i forhold til beslægtede uddannelser afviger væsentligt på centrale indikatorer, herunder ved lav overgang til beskæftigelse, lange gennemførelsestider eller særligt stort frafald. Udtagelse kan endvidere ske efter begrundet anmodning fra Akkrediteringsrådet, arbejdsmarkedets parter, et censorformandskab, de studerende m.fl. Stk. 3. For uddannelser og uddannelsesudbud, der efter forudgående høring af de berørte uddannelsesinstitutioner udtages til gennemgang, gennemfører Uddannelses- og Forskningsstyrelsen med inddragelse af Danmarks Akkrediteringsinstitution og Akkrediteringsrådet en indledende vurdering med henblik på valg af metode for gennemgangen af uddannelsen eller udbuddet. Stk. 4. Ministeren træffer på baggrund af den indledende vurdering afgørelse om, hvorvidt uddannelsen eller uddannelsesudbuddet skal uddannelsesakkrediteres, eller om der skal gennemføres en undersøgelse af, hvorvidt udvalgte kriterier i bilag 2 fortsat er opfyldt. Ministeren kan endvidere træffe afgørelse om, at der skal gennemføres et ministerielt tilsyn eller iværksættes en tværgående evaluering med henblik på en bredere belysning af problemstillingerne."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Klager over retlige spørgsmål ved Akkrediteringsrådets afgørelser kan af parterne indbringes for Uddannelses- og Forskningsstyrelsen senest 14 dage efter, at afgørelsen er meddelt parten, jf. § 28, stk. 2, i lov om akkreditering af videregående uddannelsesinstitutioner. Stk. 2. Styrelsens afgørelser efter stk. 1 kan ikke indbringes for højere administrativ myndighed."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Bekendtgørelsen træder i kraft den 1. september 2021. Stk. 2. For uddannelsesinstitutioner der har fået afslag på institutionsakkreditering, har opnået en betinget positiv institutionsakkreditering eller ikke har gennemgået institutionsakkreditering gælder kriterierne for institutionsakkreditering i bekendtgørelse nr. 852 af 3. juli 2015 om akkreditering af videregående uddannelsesinstitutioner og godkendelse af videregående uddannelser ved førstkommede institutionsakkreditering af uddannelsesinstitutionen. Ved efterfølgende institutionsakkrediteringer finder kriterierne for institutionsakkreditering i nærværende bekendtgørelse anvendelse, medmindre uddannelsesinstitutionen fik afslag på institutionsakkreditering. Stk. 3. Bekendtgørelse nr. 853 af 12. august 2019 om akkreditering af videregående uddannelsesinstitutioner og godkendelse af videregående uddannelser ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Akkrediteringsrådet træffer ud fra en helhedsvurdering afgørelse om institutionsakkreditering af videregående uddannelsesinstitutioner under Uddannelses- og Forskningsministeriet på grundlag af de kriterier, der fremgår af bilag 1. Stk. 2. Rådet offentliggør afgørelserne og de tilknyttede akkrediteringsrapporter.",
      "valid_from": "2021-07-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsesinstitutionerne udarbejder selvevalueringsrapport, der indgives til Akkrediteringsrådet inden for en af rådet fastsat frist. Stk. 2. En institutionsakkreditering anses for at være påbegyndt 120 dage før den efter stk. 1 fastsatte frist.",
      "valid_from": "2021-07-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Danmarks Akkrediteringsinstitution fastsætter procedurer for behandling og vurdering af uddannelsesinstitutionernes ansøgning om institutionsakkreditering under hensyntagen til forskelle i institutionstype og -størrelse. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger fra uddannelsesinstitutionerne. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1.",
      "valid_from": "2021-07-02",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Akkrediteringsrådet træffer afgørelse om positiv henholdsvis betinget positiv institutionsakkreditering eller afslag på institutionsakkreditering. Stk. 2. Afgørelsen meddeles uddannelsesinstitutionen og Uddannelses- og Forskningsstyrelsen senest 5 hverdage efter, at afgørelsen er truffet.",
      "valid_from": "2021-07-02",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Får en maritim uddannelsesinstitution afslag på ansøgning om institutionsakkreditering, skal institutionen senest 20 hverdage efter modtagelse af afslaget indsende en handlingsplan til Uddannelses- og Forskningsstyrelsen for, hvordan institutionen vil rette op på kvalitetssikringen af sine uddannelsesudbud og inden for hvilken frist. Stk. 2. Uddannelses- og forskningsministeren kan 1) pålægge uddannelsesinstitutionen konkrete initiativer og handlinger, som er nødvendige for opfyldelse af nærmere fastsatte mål for uddannelseskvaliteten, og bestemme, hvornår disse skal være gennemført, og 2) pålægge bestyrelsen for uddannelsesinstitutionen at indgå en indsatsaftale med Uddannelses- og Forskningsstyrelsen efter reglerne i lov om maritime uddannelser.",
      "valid_from": "2021-07-02",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Akkrediteringsrådet træffer ud fra en helhedsvurdering afgørelse om akkreditering af videregående uddannelser ved uddannelsesinstitutioner under Uddannelses- og Forskningsministeriet på grundlag af de kriterier, der fremgår af bilag 2. Stk. 2. Uddannelsernes mål for læringsudbytte vurderes i forhold til typebeskrivelserne for de enkelte uddannelser, som fremgår af kvalifikationsrammen for videregående uddannelse, jf. bilag 3. Stk. 3. Rådet offentliggør afgørelserne og de tilknyttede akkrediteringsrapporter.",
      "valid_from": "2021-07-02",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Akkrediteringsrådet kan træffe afgørelse om akkreditering af universitetsuddannelser, som danske universiteter udbyder i udlandet. Stk. 2. Akkrediteringsrådet træffer afgørelse om akkreditering af udbud i udlandet af danske erhvervsakademiuddannelser og professionsbacheloruddannelser samt akademiuddannelser og diplomuddannelser, jf. bekendtgørelse om udbud af danske erhvervsrettede videregående uddannelser i udlandet.",
      "valid_from": "2021-07-02",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. For uddannelser, som kan føre til udøvelse af lovregulerede erhverv, der kræver autorisation, kan Akkrediteringsrådet fastsætte yderligere kriterier, som sikrer, at uddannelsen opfylder uddannelsesrelevante og lovgivningsmæssige krav knyttet til det lovregulerede erhverv. Rådet skal forud herfor høre den myndighed, der udsteder autorisation til udøvelsen af det pågældende erhverv.",
      "valid_from": "2021-07-02",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Danmarks Akkrediteringsinstitution fastsætter procedurer for behandling og vurdering af ansøgninger om uddannelsesakkreditering under hensyntagen til forskelle i uddannelses- og ansøgningstype. Stk. 2. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af akkrediteringsrapporten fastsætte en endelig frist for modtagelse af supplerende oplysninger. Stk. 3. Danmarks Akkrediteringsinstitution offentliggør vejledning til uddannelsesinstitutionerne samt procedurer fastsat efter stk. 1.",
      "valid_from": "2021-07-02",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Akkrediteringsrådet træffer afgørelse om positiv henholdsvis betinget positiv uddannelsesakkreditering eller giver afslag på uddannelsesakkreditering. For nye uddannelser og nye uddannelsesudbud kan rådet dog kun træffe afgørelse om positiv uddannelsesakkreditering eller give afslag på uddannelsesakkreditering. Stk. 2. Afgørelsen meddeles uddannelsesinstitutionen og Uddannelses- og Forskningsstyrelsen senest 5 hverdage efter, at afgørelsen er truffet.",
      "valid_from": "2021-07-02",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Hvis en positivt institutionsakkrediteret uddannelsesinstitution ønsker at oprette nye videregående uddannelser og uddannelsesudbud inden for videnskabelige områder eller fagområder, som uddannelsesinstitutionen ikke udbød uddannelser inden for, da institutionsakkrediteringen blev påbegyndt, kan uddannelses- og forskningsministeren træffe afgørelse om, at uddannelsen skal gennemgå en vurdering i forhold til videngrundlaget og uddannelsens fysiske faciliteter, jf. § 20, stk. 1, nr. 3. Stk. 2. Det indgår i ministerens afgørelse efter stk. 1, hvor tæt faglig sammenhæng, der er mellem den nye uddannelse eller det nye uddannelsesudbud og uddannelsesinstitutionens øvrige uddannelser og uddannelsesudbud.",
      "valid_from": "2021-07-02",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Danmarks Akkrediteringsinstitution udarbejder en vurdering på grundlag af videngrundlaget samt en vurdering af, om uddannelsens fysiske faciliteter og materielle ressourcer er relevante for at realisere målene for læringsudbyttet. Stk. 2. Danmarks Akkrediteringsinstitution fastsætter procedurer for behandling og vurdering af ansøgninger om vurderinger efter stk. 1 for nye videregående uddannelser og uddannelsesudbud under hensyntagen til forskelle i uddannelsestype. Stk. 3. Danmarks Akkrediteringsinstitution indhenter hos uddannelsesinstitutionen de oplysninger, som er nødvendige og tilstrækkelige for behandling og vurdering af ansøgningen og for Akkrediteringsrådets afgørelse. Danmarks Akkrediteringsinstitution kan som betingelse for rettidig udarbejdelse af vurderingen fastsætte en endelig frist for modtagelse af supplerende oplysninger.",
      "valid_from": "2021-07-02",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Akkrediteringsrådet træffer ud fra en helhedsvurdering afgørelse på grundlag af kriterie II i bilag 2 samt på grundlag af en vurdering af, om uddannelsens fysiske faciliteter og materielle ressourcer er relevante for at realisere målene for læringsudbyttet. Stk. 2. Akkrediteringsrådets afgørelse kan være enten positiv eller negativ. Stk. 3. Afgørelsen meddeles uddannelsesinstitutionen og Uddannelses- og Forskningsstyrelsen senest 5 hverdage efter, at afgørelsen er truffet.",
      "valid_from": "2021-07-02",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. De videregående uddannelsesinstitutioner ansøger Uddannelses- og Forskningsstyrelsen om prækvalifikation af nye uddannelser, uddannelsesudbud og uddannelsesfilialer. Stk. 2. Ved ny uddannelse forstås en uddannelse, som ikke er prækvalificeret og/eller godkendt. Stk. 3. Ved uddannelsesudbud forstås den geografiske placering (udbudssted), hvor en godkendt uddannelse udbydes. Stk. 4. Ved uddannelsesfilial forstås et tidsbegrænset uddannelsesudbud af hele eller dele af godkendte uddannelser.",
      "valid_from": "2021-07-02",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Ansøgning om prækvalifikation skal indgives, før uddannelsesinstitutionen 1) opretter en ny videregående uddannelse eller ændrer udbudssproget i en eksisterende uddannelse fra dansk til et fremmedsprog, 2) opretter et nyt uddannelsesudbud, 3) udbyder en eksisterende uddannelse på et nyt udbudssted i en anden by (dublering), 4) flytter et eksisterende uddannelsesudbud til en anden by, eller 5) opretter en ny uddannelsesfilial. Stk. 2. Uddannelses- og Forskningsstyrelsen kan i særlige tilfælde dispensere fra stk. 1, nr. 4.",
      "valid_from": "2021-07-02",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ansøgning om prækvalifikation kan indgives 2 gange årligt. Ansøgningerne offentliggøres efter ansøgningsfristens udløb. Stk. 2. Forud for indgivelsen af ansøgning om prækvalifikation, jf. § 15, stk. 1, nr. 1-5, skal uddannelsesinstitutionen sikre, at den ansøgte uddannelse, uddannelsesudbud eller uddannelsesfilial ligger inden for lovgivningens rammer, herunder relevant uddannelsesbekendtgørelse, adgangsbekendtgørelse mv. Stk. 3. Uddannelsesinstitutionens ansøgning om prækvalifikation af en ny videregående uddannelse, jf. § 15, stk. 1, nr. 1, skal indeholde: 1) Oplysninger om uddannelsen til brug for vurdering og godkendelse samt efterfølgende optagelse i ministeriets uddannelsesregister for videregående uddannelser. 2) Redegørelse og dokumentation for, hvordan uddannelsen opfylder kriterierne 1a og 2 i bilag 4. Stk. 4. Uddannelsesinstitutionens ansøgning om prækvalifikation af et nyt uddannelsesudbud, jf. § 15, stk. 1, nr. 2-4, skal indeholde: 1) Oplysninger om uddannelsesudbuddet til brug for vurdering og godkendelse samt efterfølgende optagelse i ministeriets uddannelsesregister for videregående uddannelser, herunder oplysninger om hvilken eksisterende uddannelse, der søges om udbud af. 2) Redegørelse og dokumentation for, hvordan uddannelsesudbuddet opfylder kriterierne 1b og 2 i bilag 4. Stk. 5. Uddannelsesinstitutionens ansøgning om prækvalifikation af en ny uddannelsesfilial, jf. § 15, stk. 1, nr. 5, skal indeholde: 1) Oplysninger om uddannelsesfilialen til brug for vurdering og godkendelse samt efterfølgende optagelse i ministeriets uddannelsesregister for videregående uddannelser, herunder oplysninger om hvilken eksisterende godkendt uddannelse eller uddannelsesudbud, som helt eller delvist udbydes som uddannelsesfilial. 2) Redegørelse og dokumentation for, hvordan uddannelsesfilialen opfylder kriterierne 1c og 2 i bilag 4. Stk. 6. Ansøgning indgives digitalt til Uddannelses- og Forskningsstyrelsen, som på styrelsens hjemmeside offentliggør vejledning til uddannelsesinstitutionerne samt krav til og frister for indgivelse af ansøgning om prækvalifikation.",
      "valid_from": "2021-07-02",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Uddannelses- og forskningsministeren nedsætter et rådgivende udvalg for vurdering af udbud af videregående uddannelser (RUVU) i medfør af § 19 i lov om akkreditering af videregående uddannelsesinstitutioner. Stk. 2. RUVU udarbejder en forretningsorden for sit virke, som bl.a. omfatter retningslinjer for mødefrekvens, sagsgange, mødeafholdelse, tavshedspligt, habilitet, organisering og samarbejde med sekretariatet. Forretningsordenen godkendes af ministeren. Stk. 3. RUVU sekretariatsbetjenes af Uddannelses- og Forskningsstyrelsen.",
      "valid_from": "2021-07-02",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Uddannelses- og Forskningsstyrelsen offentliggør ansøgningerne og forelægger dem for RUVU, jf. § 17, stk. 1, senest 15 hverdage efter ansøgningsfristens udløb. Styrelsen kan som betingelse for rettidig afgørelse, jf. § 20, stk. 4, fastsætte endelig frist for indgivelse af supplerende oplysninger. Stk. 2. RUVU vurderer ansøgningerne i forhold til de relevante kriterier i denne bekendtgørelses bilag 4 og afgiver en begrundet vurdering til styrelsen senest 15 hverdage efter forelæggelsen efter stk. 1. Stk. 3. Styrelsen udarbejder indstilling til uddannelses- og forskningsministeren på baggrund af RUVU's vurdering efter stk. 2. Styrelsen kan tillige indhente supplerende faglig rådgivning i medfør af § 18 i lov om akkreditering af videregående uddannelsesinstitutioner.",
      "valid_from": "2021-07-02",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Uddannelses- og forskningsministeren offentliggør årligt en samlet rapport om resultater og erfaringer med prækvalifikation, herunder om RUVU's, jf. § 17, stk. 1, arbejde. Rapporten sendes til Uddannelses- og Forskningsudvalget i Folketinget.",
      "valid_from": "2021-07-02",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Uddannelses- og forskningsministeren træffer på baggrund af gennemført prækvalifikation afgørelse om: 1) Godkendelse til oprettelse af ny uddannelse, nyt uddannelsesudbud eller ny uddannelsesfilial, jf. dog § 21. 2) Foreløbig godkendelse til oprettelse af ny uddannelse, nyt uddannelsesudbud eller ny uddannelsesfilial betinget af efterfølgende positiv uddannelsesakkreditering eller institutionsakkreditering. 3) Foreløbig godkendelse til oprettelse af ny uddannelse eller nyt uddannelsesudbud betinget af efterfølgende positiv afgørelse i forhold til kriterie II i bilag 2 og uddannelsens fysiske faciliteter og materielle ressourcer. 4) Afslag på godkendelse til oprettelse af ny uddannelse, nyt uddannelsesudbud eller ny uddannelsesfilial. Stk. 2. For ansøgninger efter § 15, stk. 1, nr. 3, 4 og 5, kan ministeren i særlige tilfælde træffe afgørelse om, at den ansøgte dublering eller flytning af et godkendt uddannelsesudbud eller etablering af en uddannelsesfilial kan gennemføres uden efterfølgende uddannelsesakkreditering, uanset at uddannelsesinstitutionen ikke er positivt institutionsakkrediteret. Det vil indgå i grundlaget for afgørelsen, om uddannelsesudbuddet, der ønskes flyttet eller dubleret, er godkendt efter positiv uddannelsesakkreditering. Stk. 3. Foreløbig godkendelse efter stk. 1, nr. 2, bortfalder, såfremt der ikke opnås positiv uddannelsesakkreditering eller institutionsakkreditering inden for en i afgørelsen angivet tidsfrist. Tidsfristen fastsættes under hensyntagen til tidsrammerne for igangværende institutionsakkreditering eller efterfølgende uddannelsesakkreditering. Stk. 4. Ministerens afgørelse om godkendelse eller foreløbig godkendelse meddeles almindeligvis uddannelsesinstitutionen senest 10 uger efter modtagelsen af ansøgningen ledsaget af de nødvendige oplysninger. Stk. 5. Udkast til afslag på godkendelse til oprettelse af ny uddannelse, nyt uddannelsesudbud eller uddannelsesfilial, jf. stk. 1, nr. 4, meddeles uddannelsesinstitutionen, der kan gøre indsigelse senest 10 hverdage efter modtagelsen heraf. Stk. 6. Ministerens afgørelser efter stk. 1 offentliggøres på ministeriets hjemmeside.",
      "valid_from": "2021-07-02",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Betingelserne for godkendelse af uddannelsesfilial, jf. § 20, stk.1, nr.1, er at: 1) Uddannelsesinstitutionen har mindst ét ordinært udbud af uddannelsen, samt at institutionen eller det ordinære udbud af uddannelsen er positivt akkrediteret. 2) Uddannelsesfilialen etableres uden for København (forstået som de storkøbenhavnske kommuner), Aarhus, Odense og Aalborg. 3) Institutionen har foretaget høring af relevante udbydere af lignende uddannelser. 4) Godkendelsen er tidsbegrænset til 6 år. Stk. 2. Godkendelsen kan forlænges yderligere seks år, hvis uddannelses- og forskningsministeren godkender forlængelsen.",
      "valid_from": "2021-07-02",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Uddannelses- og forskningsministeren træffer afgørelse om godkendelse af eksisterende uddannelser og uddannelsesudbud efter positiv uddannelsesakkreditering. Stk. 2. Det er en forudsætning for godkendelse, at uddannelsen og uddannelsesudbuddet opfylder lovgivningsmæssige krav, herunder uddannelsesbekendtgørelse, adgangsbekendtgørelse mv. Stk. 3. I forbindelse med godkendelsen af den eksisterende uddannelse vil uddannelsens takstindplacering, titel, adgangskrav mv. blive vurderet.",
      "valid_from": "2021-07-02",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Uddannelsesinstitutionerne kan ansøge om at sammenlægge to eller flere uddannelser uden prækvalifikation, når: 1) Institutionen er eneudbyder af de uddannelser, der ønskes sammenlagt. 2) Alle institutioner, der udbyder uddannelser efter centralt fastlagte uddannelsesbekendtgørelser, er enige om, at to eller flere uddannelser ønskes sammenlagt. Stk. 2. Sammenlægningen kan ske uden prækvalifikation, når den uddannelse, der etableres ved sammenlægningen, efter sit formål og erhvervssigte ikke forventes at have væsentlige negative konsekvenser for eksisterende beslægtede uddannelser. Godkendelse af sammenlægning uden prækvalifikation sker på betingelse af lukning af de uddannelser, der indgår i sammenlægningen. Stk. 3. Institutionen indsender oplysninger om sammenlægningen til brug for uddannelses- og forskningsministerens vurdering og eventuelle godkendelse af den sammenlagte uddannelse samt optagelse i ministeriets uddannelsesregister for videregående uddannelser. Oplysningerne skal omfatte følgende: 1) Forslag til titel, adgangskrav, hovedområde, normeret studietid, udbudssprog, udbudssted, censorkorps og takstindplacering for den nye, sammenlagte uddannelse og tilsvarende oplysninger for de uddannelser, der indgår i sammenlægningen. 2) Redegørelse for baggrunden og formålet med sammenlægningen. 3) Vurdering af beskæftigelses- og videreuddannelsesmuligheder for dimittender fra den sammenlagte uddannelse samt anslået årligt optag. Stk. 4. Uddannelses- og forskningsministeren kan på baggrund af oplysningerne træffe afgørelse om følgende: 1) Godkendelse af den sammenlagte uddannelse på betingelse af lukning af de uddannelser, der indgår i sammenlægningen. 2) Afslag på sammenlægning uden prækvalificering med henvisning til, at sammenlægningen forudsætter prækvalifikation og godkendelse som ny uddannelse, jf. §§ 15, 16 og 20.",
      "valid_from": "2021-07-02",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Ansøgning om ændring af eksisterende uddannelsers titel, takstindplacering, specifikke adgangskrav for uddannelser, der er omfattet af adgangsbekendtgørelse, normeret studietid eller centralt fastsatte maksimumrammer for optag indgives til Uddannelses- og Forskningsstyrelsen inden for en af styrelsen fastsat frist. Styrelsen kan anmode Akkrediteringsrådet om bidrag til vurdering af ansøgningerne. Stk. 2. Uddannelsesinstitutionerne orienterer styrelsen om nedlæggelse af eksisterende uddannelser og uddannelsesudbud, om skift af udbudssprog fra fremmedsprog til dansk samt om ændringer i eventuelle maksimumrammer for optag, som er fastsat af institutionen.",
      "valid_from": "2021-07-02",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. For udbud af uddannelser i udlandet, der ikke er omfattet af prækvalifikation eller screening efter reglerne i bekendtgørelse om udbud af danske erhvervsrettede videregående uddannelser i udlandet, skal uddannelsesinstitutionen indsende oplysninger til Uddannelses- og Forskningsstyrelsen om uddannelsens danske titel, hovedområde, adgangskrav og normeret studietid med henblik på godkendelse af uddannelsen og uddannelsens optagelse i ministeriets uddannelsesregister.",
      "valid_from": "2021-07-02",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Uddannelses- og forskningsministeren kan udtage uddannelser eller uddannelsesudbud med særlige kvalitetsmæssige udfordringer til en gennemgang. Stk. 2. En uddannelse eller et uddannelsesudbud kan udtages til en gennemgang, hvis uddannelsen eller udbuddet set i forhold til beslægtede uddannelser afviger væsentligt på centrale indikatorer, herunder ved lav overgang til beskæftigelse, lange gennemførelsestider eller særligt stort frafald. Udtagelse kan endvidere ske efter begrundet anmodning fra Akkrediteringsrådet, arbejdsmarkedets parter, et censorformandskab, de studerende m.fl. Stk. 3. For uddannelser og uddannelsesudbud, der efter forudgående høring af de berørte uddannelsesinstitutioner udtages til gennemgang, gennemfører Uddannelses- og Forskningsstyrelsen med inddragelse af Danmarks Akkrediteringsinstitution og Akkrediteringsrådet en indledende vurdering med henblik på valg af metode for gennemgangen af uddannelsen eller udbuddet. Stk. 4. Ministeren træffer på baggrund af den indledende vurdering afgørelse om, hvorvidt uddannelsen eller uddannelsesudbuddet skal uddannelsesakkrediteres, eller om der skal gennemføres en undersøgelse af, hvorvidt udvalgte kriterier i bilag 2 fortsat er opfyldt. Ministeren kan endvidere træffe afgørelse om, at der skal gennemføres et ministerielt tilsyn eller iværksættes en tværgående evaluering med henblik på en bredere belysning af problemstillingerne.",
      "valid_from": "2021-07-02",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Klager over retlige spørgsmål ved Akkrediteringsrådets afgørelser kan af parterne indbringes for Uddannelses- og Forskningsstyrelsen senest 14 dage efter, at afgørelsen er meddelt parten, jf. § 28, stk. 2, i lov om akkreditering af videregående uddannelsesinstitutioner. Stk. 2. Styrelsens afgørelser efter stk. 1 kan ikke indbringes for højere administrativ myndighed.",
      "valid_from": "2021-07-02",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Bekendtgørelsen træder i kraft den 1. september 2021. Stk. 2. For uddannelsesinstitutioner der har fået afslag på institutionsakkreditering, har opnået en betinget positiv institutionsakkreditering eller ikke har gennemgået institutionsakkreditering gælder kriterierne for institutionsakkreditering i bekendtgørelse nr. 852 af 3. juli 2015 om akkreditering af videregående uddannelsesinstitutioner og godkendelse af videregående uddannelser ved førstkommede institutionsakkreditering af uddannelsesinstitutionen. Ved efterfølgende institutionsakkrediteringer finder kriterierne for institutionsakkreditering i nærværende bekendtgørelse anvendelse, medmindre uddannelsesinstitutionen fik afslag på institutionsakkreditering. Stk. 3. Bekendtgørelse nr. 853 af 12. august 2019 om akkreditering af videregående uddannelsesinstitutioner og godkendelse af videregående uddannelser ophæves.",
      "valid_from": "2021-07-02",
      "valid_to": null
    }
  ],
  "definitions": [
    {
      "term": "ny uddannelse",
      "definition": "en uddannelse, som ikke er prækvalificeret og/eller godkendt",
      "source_provision": "4:14"
    }
  ]
}
