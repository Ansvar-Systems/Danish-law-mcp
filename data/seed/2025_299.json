{
  "id": "2025:299",
  "type": "statute",
  "title": "Bekendtgørelse om udpegning af klynger og om administration af støtte under Klyngeprogrammet 2025-2028 fra Danmarks Erhvervsfremmebestyrelse",
  "short_name": "BEK H#LOKDOK04",
  "status": "in_force",
  "issued_date": "2025-03-19",
  "url": "https://www.retsinformation.dk/eli/lta/2025/299/xml",
  "description": "Retsinformation source. DocumentId=CQ003163; AccessionNumber=B20250029905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsstyrelsen fastsætter regler om krav til projekter, budgetter, regnskaber, rapporter, tilskudsberettigelse, revision, kontrol, evaluering og effektmåling m.v. for projekter, der modtager tilskud fra Danmarks Erhvervsfremmebestyrelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Efter denne bekendtgørelse og inden for den på finansloven afsatte bevilling til Klyngeprogrammet 2025-2028 kan Danmarks Erhvervsfremmebestyrelse efter ansøgningsrunder give tilskud til de klynger, som Danmarks Erhvervsfremmebestyrelse udpeger eller har udpeget. Stk. 2. Der kan ikke ydes støtte til kriseramte virksomheder, jf. § 3, nr. 2, hvis støtten ydes efter Europa-Kommissionens forordning (EU) Nr. 651/2014 med senere ændringer om visse kategorier af støttes forenelighed med det indre marked i henhold til traktatens artikel 107 og 108. Stk. 3. Erhvervsstyrelsen kan henlægge opgaver ved administrationen af konkrete aktiviteter til en anden offentlig myndighed eller en privat institution. Administrationsopgaver kan omfatte afgørelsesvirksomhed. Henlægges de beføjelser, som er nævnt i 1. pkt., til en privat institution, finder forvaltningsloven og lov om offentlighed i forvaltningen anvendelse på institutionens virksomhed med administration af det pågældende område."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Innovationsklynge: Strukturer eller organiserede grupper af uafhængige parter som defineret i art. 2, nr. 92) i forordning (EU) Nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. 2) Kriseramt virksomhed: Virksomheder, som opfylder betingelserne i art. 2, nr. 18) i forordning (EU) Nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. 3) Innovationsbevilling: Bevilling som gives i henhold til denne bekendtgørelse, hvor de udpegede klynger er ansvarlige for administrationen af projektet. 4) Statsstøtte: Støtte som opfylder betingelserne i artikel 107, stk. 1, i Traktaten om Den Europæiske Unions Funktionsmåde. Støtten ydes enten efter Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108 med senere ændringer eller efter Kommissionens forordning (EU) 2023/2831 af 13. december 2023 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte. 5) Tilsagnsmodtager: Den juridiske enhed, der modtager og videreudbetaler støtten fra Klyngeprogrammet 2025-2028 fra Erhvervsstyrelsen."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Danmarks Erhvervsfremmebestyrelse indkalder ansøgninger under Klyngeprogrammet 2025-2028 og finansierer helt eller delvist bevillinger under Klyngeprogrammet 2025-2028, som er rettet mod innovationssamarbejder. Stk. 2. Danmarks Erhvervsfremmebestyrelse udpeger klynger inden for de erhvervs- og teknologiområder, som fremgår af strategien for den decentrale erhvervsfremmeindsats, jf. § 8. Stk. 3. Danmarks Erhvervsfremmebestyrelsen kan tildele klynger, der er udvalgt efter stk. 2, en innovationsbevilling i overensstemmelse med denne bekendtgørelse. Igangsætningen og finansieringen skal være i overensstemmelse med strategien for den decentrale erhvervsfremmeindsats, jf. lov om erhvervsfremme § 9, stk. 1, nr. 1, statslige regler og vejledninger, samt krav og udvælgelseskriterier for modtagelse af tilskud fra Danmarks Erhvervsfremmebestyrelse. Stk. 4. Danmarks Erhvervsfremmebestyrelse kan genudbyde midler efter denne bekendtgørelse, hvis der eksempelvis modtages for få kvalificerede ansøgninger, eller der er andre særlige grunde hertil."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Sekretariatet for Danmarks Erhvervsfremmebestyrelse, som henhører under Erhvervsstyrelsen, udsteder tilsagn eller afslag på baggrund af Danmarks Erhvervsfremmebestyrelses afgørelser. Stk. 2. Sekretariatet er bemyndiget til, uden forelæggelse for Danmarks Erhvervsfremmebestyrelse, at give afslag på ansøgninger, der ikke opfylder de formelle krav i en ansøgningsrunde, at give afslag på ansøgninger, der modtages uden for de annoncerede ansøgningsrunder, samt at give afslag på ansøgninger, der indsendes efter ansøgningsfristen i en annonceret ansøgningsrunde."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Sekretariatet for Danmarks Erhvervsfremmebestyrelse udarbejder et tilsagn til de ansøgere, der opnår tilskud, med angivelse af bl.a. tilskudsbeløbets størrelse, det godkendte projektbudget samt vilkår for tilskuddet. Stk. 2. Tilsagnet er accepteret, når sekretariatet for Danmarks Erhvervsfremmebestyrelse har modtaget tilsagnsmodtagers accept ved underskrift af tilsagnet af den eller de tegningsberettigede. Sekretariatet for Danmarks Erhvervsfremmebestyrelse kan kræve, at accepten sendes digitalt bl.a. via de it-systemer, som sekretariatet stiller til rådighed. Accepten skal være modtaget inden for den i tilsagnet angivne frist. Sekretariatet for Danmarks Erhvervsfremmebestyrelse kan i særlige tilfælde tillade, at accepten modtages efter den i tilsagnet fastsatte frist. Stk. 3. Tilsagnsmodtager forpligter sig ved sin accept til at gennemføre projektet i henhold til ansøgningen, oplysninger givet under ansøgningens behandling samt de vilkår, der er knyttet til tilsagnet."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Sekretariatet for Danmarks Erhvervsfremmebestyrelse er bemyndiget til at udarbejde administrationsgrundlag, herunder fx vilkår og vejledninger, uden forelæggelse for Danmarks Erhvervsfremmebestyrelse. Stk. 2. Sekretariatet udarbejder annonceringsmateriale til Klyngeprogrammet 2025-2028. Sekretariatet kan i forlængelse heraf fastsætte frister for indsendelse af ansøgninger. Såfremt en ansøgning fremsendes efter fristen i henhold til 2. pkt., kan sekretariatet afvise ansøgningen, hvis forsinkelsen har betydning, herunder i tidsmæssig henseende, for vurderingen af øvrige ansøgninger modtaget inden for tidsfristen."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Danmarks Erhvervsfremmebestyrelse udpeger efter ansøgning højst én klynge per erhvervs- og teknologiområde, som fremgår af strategien for den decentrale erhvervsfremmeindsats, på baggrund af forudgående annoncering. Stk. 2. Danmarks Erhvervsfremmebestyrelse fastsætter ved annoncering de nærmere rammer og vilkår for ansøgere. Danmarks Erhvervsfremmebestyrelse kan beslutte at udbyde midler og udpege klynger i samme annoncering. Stk. 3. Udpegningsperioden er fire år, hvorefter Danmarks Erhvervsfremmebestyrelse kan gennemføre en ny ansøgningsrunde. Danmarks Erhvervsfremmebestyrelse kan vælge at forkorte eller forlænge perioden i 1. pkt., hvis der er særlige grunde til det. Stk. 4. Danmarks Erhvervsfremmebestyrelse kan i udpegningsperioden i stk. 3 vælge at udpege en anden klynge inden for erhvervs- og teknologiområder i strategien for decentral erhvervsfremme, hvis den udpegede klynge går konkurs, ophører, vælger at afstå udpegning, eller der i øvrigt er forhold, som umuliggør varetagelsen af opgaver i hele udpegningsperioden. En ny udpegning sker på baggrund af ansøgning."
    },
    {
      "provision_ref": "6:9",
      "chapter": "6",
      "section": "9",
      "content": "§ 9 Tilsagnsmodtager skal have den fornødne faglige, økonomiske og organisatoriske kapacitet til at gennemføre projektet. Stk. 2. Tilsagnsmodtager er den ansvarlige partner, der underskriver tilsagnet, og som administrerer projektet på alle partneres vegne, og dermed er ansvarlig for projektets gennemførelse. Stk. 3. Tilsagnsmodtager skal kunne dokumentere, at enhver økonomisk partner ved indtrædelse i projektet orienteres om, at de indgår i et projekt medfinansieret af decentrale erhvervsfremmemidler tildelt af Danmarks Erhvervsfremmebestyrelse, samt at deres udgifter og oplysninger indberettes til Erhvervsstyrelsen med henblik på at udløse tilskud i projektet. Stk. 4. Udbetaling af tilskud sker som udgangspunkt til tilsagnsmodtagers NemKonto, medmindre tilsagnsmodtager har anmodet om udbetaling til anden konto eller ved transporterklæring helt eller delvist har overført sit tilskud til en anden modtager (transporthaver)."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Sekretariatet for Danmarks Erhvervsfremmebestyrelse kan forlange, at skriftlig kommunikation, herunder indsendelse af ansøgninger, projektbudgetter, afrapporteringer, perioderegnskaber, endeligt projektregnskab, slutrapporter, revisionserklæringer, regnskabsmateriale, effektmålings- og evalueringsoplysninger m.v., jf. §§ 23-28, skal foregå digitalt bl.a. via de skabeloner og it-systemer, som sekretariatet stiller til rådighed."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Sekretariatet for Danmarks Erhvervsfremmebestyrelse fastsætter en kontoplan med tilskudsberettigede udgiftstyper. Ansøger skal anvende denne kontoplan ved budgettering og afrapporteringer. Stk. 2. Projektbudgettet skal indeholde alle projektrelaterede udgifter, hvortil der ønskes støtte, og indtægter, tilskud fra Danmarks Erhvervsfremmebestyrelse samt øvrig finansiering. Stk. 3. Alene nettoudgifter er tilskudsberettigede. Indtægter i projektperioden, herunder eventuel rabat, bonus, indtægt ved salg af tilskudsfinansierede materialer, udstyr eller andre aktiver (herunder immaterielle), skal i forbindelse med et projekt oplyses og fratrækkes i tilskudsberettigede udgifter. Kontingenter anses ikke for indtægter. Stk. 4. Af projektbudgettet skal det fremgå, hvordan projektet forventes finansieret. Samtlige finansieringsposter skal indgå fuldt ud. De samlede budgetterede udgifter skal svare til finansieringen, og finansieringskilderne skal være angivet. Tilskuddet fra Danmarks Erhvervsfremmebestyrelse må ikke bevirke, at der opnås overskud ved finansieringen af projektet."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ansøger skal opstille periodeopdelte budgetter fordelt på år med enten projektets ansøgningsdato eller faktiske startdato som udgangspunkt (støtteberettigelsesdato). Disse skal være akkumulerede således, at sidste periodeopdelte budget svarer til det totale projektbudget. De periodeopdelte budgetter skal omfatte både udgifter, indtægter og finansiering. Stk. 2. Sekretariatet for Danmarks Erhvervsfremmebestyrelse kan fastlægge en anden periodisering for budgetter end den anførte."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Ansøger skal beskrive en klar og logisk sammenhængende effektkæde for projektet, dvs. sammenhængen mellem det enkelte projekts 1) aktiviteter, 2) output og 3) resultater. Stk. 2. Ansøger skal endvidere opstille målbare indikatorer for projektets output og resultater samt beskrive, hvordan projektet i løbet af projektperioden vil følge op på, om målene opfyldes. Stk. 3. Sekretariatet for Danmarks Erhvervsfremmebestyrelse kan forlange, at ansøger opstiller mål for de i stk. 2 nævnte indikatorer periodiseret på år med enten projektets ansøgningsdato eller faktiske startdato som udgangspunkt. Stk. 4. Danmarks Erhvervsfremmebestyrelse kan fastsætte, at bestemte output- og resultatindikatorer skal anvendes af ansøger."
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Sekretariatet for Danmarks Erhvervsfremmebestyrelse tager stilling til anmodninger om projektændringer. Sekretariatet kan af egen drift forelægge anmodninger om væsentlige projektændringer for Danmarks Erhvervsfremmebestyrelse. Stk. 2. Tilsagnsmodtager skal straks underrette sekretariatet, hvis de planlagte aktiviteter forsinkes væsentligt, hvis der sker væsentlige ændringer i de forudsætninger, der lå til grund for tilsagnet, eller hvis de vilkår, hvorpå tilskuddet er givet, i øvrigt ikke vil kunne overholdes. Stk. 3. Ændringer i projektets stamoplysninger skal skriftligt meddeles sekretariatet."
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Tilskuddet kan bortfalde helt eller delvist, og et allerede udbetalt tilskud kan kræves tilbagebetalt helt eller delvist eventuelt med tillæg af renter, hvis: 1) Ansøger har givet urigtige eller vildledende oplysninger eller fortiet oplysninger af betydning for ansøgningen og tilsagnet. 2) Betingelserne for at yde tilsagn ikke længere er til stede, herunder bl.a. hvis tilsagnsmodtager forsømmer sine forpligtelser, herunder overtræder de gældende regler og vilkår for tilsagnet. 3) Projektet ikke gennemføres i overensstemmelse med de godkendte planer og betingelser, herunder at projektet ikke når de forudsatte mål for output og resultater. 4) Der i øvrigt uberettiget er modtaget tilskud. 5) Der ikke rettidigt er indsendt statusrapporter, herunder slutrapport eller afsluttende regnskab. 6) Vilkårene i det accepterede tilsagn ikke er overholdt. 7) Forudsætningerne for tilsagn er væsentligt ændrede, f.eks. at tilsagnsmodtager eller økonomiske partnere går konkurs, træder i likvidation, tages under rekonstruktionsbehandling, afhændes, eller hvis der foretages udlæg eller arrest hos tilsagnsmodtager eller økonomiske partnere. 8) Der i øvrigt foreligger omstændigheder, som gør, at tilskuddet ikke kan udbetales. 9) De gældende regler ikke overholdes. Stk. 2. Sekretariatet for Danmarks Erhvervsfremmebestyrelse kan bestemme, at bortfald af tilskud efter stk. 1 fastsættes forholdsmæssigt under hensyn til proportionalitetsprincippet samt til art og betydning af tilsagnsmodtagers tilsidesættelse af tilsagnsmodtagers forpligtelser. Stk. 3. Manglende overholdelse af reglerne i § 30 kan medføre, at op til tre pct. af støtten annulleres."
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Der kan kun medtages tilskudsberettigede udgifter i perioderegnskaberne og i det endelige projektregnskab. Det er en forudsætning for tilskudsberettigelse, at en given udgift er relevant for det projekt, hvortil der ydes tilskud. Alle udgifter skal være afholdt og betalt for at kunne medtages i regnskaberne, der danner grundlag for udbetaling af tilskud. Udgifter skal være afholdt i projektperioden, dog ikke udgifter til revision af slutregnskab. Økonomiske partnere kan have en anden projektperiode end tilsagnsmodtager. Projektperioden for økonomiske partnere kan aldrig være tidligere end projektets startdato eller udover projektets slutdato. Stk. 2. Der gives alene tilskud til tilsagnsmodtagers og økonomiske partneres lønudgifter, jf. § 17, samt et udokumenteret tillæg, jf. § 20."
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Den tilskudsberettigede lønudgift fastsættes efter en af sekretariatet fastsat standardsats ganget med det antal timer, der anvendes på projektet. Standardsatsen reguleres én gang om året pr. 1. januar med indeks for pris- og lønudviklingen. Stk. 2. For medarbejdere, der helt eller delvist er fast tilknyttet et eller flere projekter i en periode, kan dokumentation for den anvendte tid på projektet ske i form af en skriftlig arbejdsbeskrivelse. I arbejdsbeskrivelsen skal medarbejderens faste ugentlige arbejdstid, tidsforbrug på det enkelte projekt og arbejdsopgaver i projektet, være angivet. Arbejdsbeskrivelsen skal være dateret og underskrevet fysisk eller elektronisk af medarbejderen og arbejdsgiveren eller projektlederen. Udgifterne kan først medtages i projektregnskabet fra den dato, hvor aftalen eller tillægget er signeret. Stk. 3. Hvor medarbejderen ikke helt eller delvist er fast tilknyttet et eller flere projekter i en periode, skal der etableres en opgørelse fordelt pr. medarbejder med opgørelsen af timer, der medtages i projektet, specificeret pr. arbejdsopgave m.v. pr. dag, der skal dokumenteres over for projektets revisor. Sekretariatet for Danmarks Erhvervsfremmebestyrelse har mulighed for at udbede sig dokumentation under og efter projektperioden, hvis det vurderes at være nødvendigt. Stk. 4. Der kan ikke indgå nogen former for naturalier i de direkte lønudgifter, herunder ulønnet arbejde, der er en naturalydelse, jf. dog stk. 5. Stk. 5. Iværksættere og virksomhedsejere (reelle ejere), der ikke udtager løn til sig selv, kan anvende standardsatsen i stk. 1. De tilskudsberettigede udgifter beregnes som det antal timer, der anvendes på projektet ganget med standardsatsen. Reglerne om dokumentation i stk. 3 og timeantal i stk. 7 finder tilsvarende anvendelse i disse tilfælde. Stk. 6. Erhvervsstyrelsen kan beslutte, at Godkendte Teknologiske Serviceinstitutter (GTS) kan anvende en omkostningsneutral sats. Ved anvendelse af denne sats kan GTS’erne ikke medtage andre direkte udgifter eller overhead. Erhvervsstyrelsen kan fastsætte de nærmere krav til anvendelse af satsen i dette stykke i projektets tilsagn. Stk. 7. Der kan ikke medtages mere end 160,33 timer pr. måned for en medarbejder."
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Tilsagnsmodtager og økonomiske partnere skal overholde reglerne i udbudsloven, jf. lovbekendtgørelse nr. 116 af 3. februar 2025, og tilbudsloven, jf. lovbekendtgørelse nr. 1410 af 7. december 2007, hvis de er omfattet heraf. Stk. 2. Tilsagnsmodtager og økonomiske partnere skal overholde principperne om sund finansforvaltning og sparsommelighed. Stk. 3. Tilsagnsmodtager og økonomiske partnere skal sikre, at alle indkøb af varer, tjenesteydelser, anlæg og andre anskaffelser er foretaget på markedsmæssige vilkår uanset indkøbets størrelse. Stk. 4. Ved manglende overholdelse af reglerne om markedsafsøgning kan sekretariatet for Danmarks Erhvervsfremmebestyrelse foretage en skønsmæssig korrektion af tilskudsgrundlaget."
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Prisen for en given ydelse må ikke være bestemt af fx sammenfald af interesser mellem sælger og køber. Stk. 2. Afregning af udgifter mellem parter, hvor der ikke er uafhængighed, skal ske til kostpris. Ved kostpris forstås, at sælger ikke må beregne sig en fortjeneste på den leverede vare, tjenesteydelse, bygning eller jord."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Udgiftstypen overhead er et udokumenteret tillæg, som udregnes på baggrund af en procentsats af de direkte lønudgifter og anvendes til dækning af alle andre projektrelevante udgifter, der ikke er direkte tilskudsberettigede efter § 16. Stk. 2. Sekretariatet fastsætter de nærmere krav til anvendelse af overhead, som beregnes af de direkte lønudgifter. Overheadsatsen kan aldrig være større 40 pct. af de direkte lønudgifter, jf. dog stk. 3. Stk. 3. Overheadsatsen udgør 44 pct. af de direkte lønudgifter til medarbejdere, som er ansat hos universiteter, erhvervsakademier, professionshøjskoler og maritime uddannelsesinstitutioner m.fl., og som deltager med ikke-kommercielle forskningsaktiviteter."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Perioderegnskaber og slutregnskab med anmodning om akkumuleret udbetaling af 500.000 kr. eller derover skal revideres og attesteres af en godkendt revisor i overensstemmelse med internationalt anerkendte revisionsstandarder og god offentlig revisionsskik samt efter den revisionsinstruks, der er vedlagt tilsagnet. Stk. 2. Ved anmodning om udbetalinger, der akkumuleret overstiger 500.000 kr., skal det reviderede regnskab forsynes med en revisorpåtegning, hvoraf det skal fremgå, at regnskabet er revideret i overensstemmelse med den revisionsinstruks, der er vedlagt tilsagnet."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Efter markedsafsøgning vælger tilsagnsmodtager selv sin revisor, jf. § 18, stk. 3. Skifter projektet revisor i projektperioden, har tilsagnsmodtager pligt til straks at underrette sekretariatet for Danmarks Erhvervsfremmebestyrelse."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Tilsagnsmodtager skal som minimum indsende afrapportering en gang årligt i hele projektets levetid, i overensstemmelse med periodiseringen aftalt jf. § 12, stk. 1. Tilsagnsmodtager kan efter aftale med sekretariatet indsende afrapportering mere end en gang årligt. Afrapporteringen skal ske efter nærmere anvisning fra sekretariatet for Danmarks Erhvervsfremmebestyrelse. Afrapporteringen skal fremsendes på det anviste tidspunkt og skal bl.a. indeholde: 1) En beskrivelse af, hvordan projektet er gennemført i den pågældende periode i henhold til ansøgningen, det godkendte projektbudget og det accepterede tilsagn. 2) En opgørelse af projektets realiserede output samt realiserede/forventede resultater. 3) En oversigt med CVR-nummer og P-nummer over projektpartnere, deltagende virksomheder/personer og statsstøttemodtagere. 4) Et akkumuleret regnskab fra projektets start til opgørelsestidspunktet. Stk. 2. Hvis der er væsentlige ændringer i forhold til det godkendte budget, skal tilsagnsmodtager fremsende et revideret budget til sekretariatet til forhåndsgodkendelse, jf. dog stk. 3. Stk. 3. Sekretariatet for Danmarks Erhvervsfremmebestyrelse kan pålægge tilsagnsmodtager at indsende afrapportering hyppigere end angivet i stk. 1 og i tilsagnet, såfremt der ikke er tilstrækkelig fremdrift i projektet."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Regnskabet skal opdeles på samme udgifts-, indtægts- og finansieringsposter som det budget, der ligger til grund for tilsagnet med eventuelle senere ændringer godkendt af sekretariatet for Danmarks Erhvervsfremmebestyrelse."
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Indtægter og udgifter skal opgøres på separate kontolinjer. Hvis der er indtægter i projektet, skal disse fratrækkes de tilskudsberettigede udgifter i regnskabet."
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Tilsagnsmodtager er ansvarlig for at udarbejde et konsolideret regnskab, hvor alle projektets tilskudsberettigede udgifter er medtaget."
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Regnskaber skal attesteres af tilsagnsmodtagers projekt- eller regnskabsansvarlige. Hvis der er stillet krav om revisorpåtegning i tilsagnet, skal slutregnskabet endvidere attesteres og revideres af revisor, og revisorpåtegning og revisionsberetning udfærdiges i henhold til den revisionsinstruks, der er vedlagt tilsagnet."
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Tilsagnsmodtager skal senest to måneder efter afslutningen af projektet indsende en slutrapport, et revisorpåtegnet slutregnskab samt revisionsberetning til sekretariatet for Danmarks Erhvervsfremmebestyrelse. Slutafrapporteringen skal ske efter nærmere anvisning fra sekretariatet for Danmarks Erhvervsfremmebestyrelse. Slutrapporten skal bl.a. indeholde: 1) En beskrivelse af forløbet i projektet sammenholdt med projektets oprindelige formål og hovedaktiviteter. 2) En beskrivelse af de realiserede output samt realiserede/forventede resultater sammenholdt med projektets godkendte måltal. 3) En oversigt med CVR-nummer og P-nummer over projektpartnere, deltagende virksomheder/personer og statsstøttemodtagere. 4) Et samlet afsluttende regnskab for projektet. Stk. 2. Er det samlede tilsagn om tilskud under 500.000 kr., skal der alene indsendes slutrapport, jf. stk. 1, slutregnskab samt ledelseserklæring."
    },
    {
      "provision_ref": "11:29",
      "chapter": "11",
      "section": "29",
      "content": "§ 29. Udbetaling af tilskud sker i overensstemmelse med tilsagnet og beregnes som de godkendte, tilskudsberettigede udgifter ganget med projektets godkendte støtteprocent, fratrukket evt. tidligere udbetalinger (uden indregning af eventuelt forskud) og evt. indtægter, så længe grænsen for 10 pct. tilbagehold ikke er nået, jf. stk. 4. Stk. 2. Medmindre andet fremgår af tilsagnet, udbetales tilskudsbeløbene, når sekretariatet for Danmarks Erhvervsfremmebestyrelse har taget stilling til og godkendt perioderegnskaber og afrapporteringer eller det endelige projektregnskab og slutrapport samt revisors erklæringer eller ledelseserklæring og har konstateret, at tilsagnsvilkårene er opfyldt. Sekretariatet kan beslutte at udbetale tidligere end fastsat i tilsagnet. Stk. 3. Inden for den bevillingsmæssige ramme på Finansloven kan tilsagnsmodtager anmode sekretariatet for Danmarks Erhvervsfremmebestyrelse om forskudsudbetaling på maksimalt 25 pct. af tilskudsbeløbet, dog maksimalt 8.000.000 kr., der udbetales i én eller flere rater. Det er en betingelse for opretholdelse af forskuddet, at tilsagnsmodtager årligt i projektperioden fremsender et årsregnskab i overensstemmelse med årsregnskabslovens regler herfor, herunder en revisorpåtegning, hvis regnskabet er revideret, og ledelsesberetningen. Sekretariatet for Danmarks Erhvervsfremmebestyrelse tager stilling til de modtagne oplysninger og kan på den baggrund modregne forskuddet, jf. 1. pkt., i det af tilsagnsmodtager anmodede udbetalingsbeløb, hvis årsregnskabet eksempelvis viser enten negativ egenkapital, en halvering af egenkapital eller der i øvrigt er andre forhold i årsregnskabet, som af sekretariatet vurderes at have væsentlig betydning for den fortsatte gennemførelse af projektet. Stk. 4. Sekretariatet for Danmarks Erhvervsfremmebestyrelse kan beslutte at modregne forskuddet, hvis tilsagnsmodtager ikke overholder de for tilsagnet gældende vilkår for videreudbetaling til projektets økonomiske partnere. Stk. 5. 10 pct. af tilskudsbeløbet kan først udbetales, når projektet er afsluttet og sekretariatet for Danmarks Erhvervsfremmebestyrelse har modtaget, behandlet og godkendt en slutafrapportering, jf. § 28."
    },
    {
      "provision_ref": "12:30",
      "chapter": "12",
      "section": "30",
      "content": "§ 30. Sekretariatet for Danmarks Erhvervsfremmebestyrelse kan stille krav om, at tilsagnsmodtager og økonomiske partnere skal informere offentligheden om, at projektet er en del af den samlede erhvervsfremmeindsats og kommunikeres i overensstemmelse med de retningslinjer, der stilles til rådighed herfor af Erhvervsstyrelsen fra 2025. Forpligtelsen gælder blandt andet projektets kommunikation på hjemmeside, i pressen og på sociale medier. Stk. 2. Tilsagnsmodtager og økonomiske partnere skal informere offentligheden om projektets indhold og resultater."
    },
    {
      "provision_ref": "12:31",
      "chapter": "12",
      "section": "31",
      "content": "§ 31. Tilsagnsmodtager og partnere er forpligtede til at annoncere erhvervsrettede tilbud, som projektet får støtte til, på den fællesoffentlige digitale platform Virksomhedsguiden i overensstemmelse med reglerne herom."
    },
    {
      "provision_ref": "12:32",
      "chapter": "12",
      "section": "32",
      "content": "§ 32. Til brug for en vurdering af projekternes aktiviteter, output og resultater, jf. § 13, stk. 1, samt det økonomiske og samfundsmæssige udbytte af de støttede foranstaltninger, skal tilsagnsmodtager og partnere under gennemførelsen og efter afslutningen afgive oplysninger om de af projektet opnåede output og resultater sammenholdt med de oprindelige målsætninger for output og resultater. Oplysningerne afgives til sekretariatet for Danmarks Erhvervsfremmebestyrelse. Sekretariatet kan forlange, at materialet skal overføres digitalt, jf. § 10. Stk. 2. Til brug for en vurdering af projekternes resultater, jf. § 13, stk. 1, samt det økonomiske og samfundsmæssige udbytte af de støttede foranstaltninger skal tilsagnsmodtager og partnere under gennemførelsen af projektet oplyse CVR-nummer og P-nummer for projektets økonomiske partnere, statsstøttemodtagere og øvrige virksomheder, som projektet kan have en effekt på. Stk. 3. Tilsagnsmodtager og økonomiske partnere er forpligtede til at stille sig til rådighed for sekretariatet for Danmarks Erhvervsfremmebestyrelse samt en ekstern evaluator, hvis projektet er omfattet af § 33, i forbindelse med opsamling af erfaringer og resultater af det gennemførte projekt. Denne forpligtelse gælder både under og efter projektperioden."
    },
    {
      "provision_ref": "12:33",
      "chapter": "12",
      "section": "33",
      "content": "§ 33. Danmarks Erhvervsfremmebestyrelse kan beslutte, at et projekt skal evalueres. Den eksterne evaluator udpeges af sekretariatet."
    },
    {
      "provision_ref": "13:34",
      "chapter": "13",
      "section": "34",
      "content": "§ 34. Sekretariatet for Danmarks Erhvervsfremmebestyrelse har med henblik på revision, kontrol og evaluering ret til at indhente og gennemgå alle relevante oplysninger inkl. regnskabsbilag, timeregistreringsskemaer mv. om projektet."
    },
    {
      "provision_ref": "13:35",
      "chapter": "13",
      "section": "35",
      "content": "§ 35. For projekter, hvori der ikke indgår statsstøtte, skal alle rapporter og alt regnskabsmateriale m.v. opbevares i fem år efter den dato, hvor der er foretaget slutafregning over for projektet på baggrund af det endelige projektregnskab. For projekter, hvori der indgår statsstøtte, skal alle rapporter og alt regnskabsmateriale m.v. opbevares i overensstemmelse med EU’s statsstøtteregler."
    },
    {
      "provision_ref": "13:36",
      "chapter": "13",
      "section": "36",
      "content": "§ 36. Sekretariatet eller den, som sekretariatet bemyndiger hertil, kan på stedet mod behørig legitimation uden retskendelse kontrollere de projekter, der har opnået tilskud fra Danmarks Erhvervsfremmebestyrelse, jf. § 22, stk. 3, jf. lovbekendtgørelse nr. 230 af 29. februar 2024 med senere ændringer. Stk. 2. Ud over de i stk. 1 nævnte myndigheders kontrol af projekterne kan repræsentanter fra Rigsrevisionen, andre enheder i centraladministrationen eller den, som sekretariatet bemyndiger hertil, kontrollere projekterne. Stk. 3. Til brug for kontrol kan sekretariatet indhente de fornødne oplysninger hos skattemyndighederne og andre offentlige myndigheder."
    },
    {
      "provision_ref": "13:37",
      "chapter": "13",
      "section": "37",
      "content": "§ 37. Tilsagnsmodtager og økonomiske partnere skal efter anmodning stille alle relevante rapporter og alt regnskabsmateriale m.v. til rådighed for kontrol og revision. Stk. 2. Kontrol kan finde sted så længe som projektets rapporter og regnskabsmateriale m.v. skal opbevares, jf. § 35."
    },
    {
      "provision_ref": "14:38",
      "chapter": "14",
      "section": "38",
      "content": "§ 38. Bekendtgørelsen træder i kraft den 26. marts 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsstyrelsen fastsætter regler om krav til projekter, budgetter, regnskaber, rapporter, tilskudsberettigelse, revision, kontrol, evaluering og effektmåling m.v. for projekter, der modtager tilskud fra Danmarks Erhvervsfremmebestyrelse.",
      "valid_from": "2025-03-19",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Efter denne bekendtgørelse og inden for den på finansloven afsatte bevilling til Klyngeprogrammet 2025-2028 kan Danmarks Erhvervsfremmebestyrelse efter ansøgningsrunder give tilskud til de klynger, som Danmarks Erhvervsfremmebestyrelse udpeger eller har udpeget. Stk. 2. Der kan ikke ydes støtte til kriseramte virksomheder, jf. § 3, nr. 2, hvis støtten ydes efter Europa-Kommissionens forordning (EU) Nr. 651/2014 med senere ændringer om visse kategorier af støttes forenelighed med det indre marked i henhold til traktatens artikel 107 og 108. Stk. 3. Erhvervsstyrelsen kan henlægge opgaver ved administrationen af konkrete aktiviteter til en anden offentlig myndighed eller en privat institution. Administrationsopgaver kan omfatte afgørelsesvirksomhed. Henlægges de beføjelser, som er nævnt i 1. pkt., til en privat institution, finder forvaltningsloven og lov om offentlighed i forvaltningen anvendelse på institutionens virksomhed med administration af det pågældende område.",
      "valid_from": "2025-03-19",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Innovationsklynge: Strukturer eller organiserede grupper af uafhængige parter som defineret i art. 2, nr. 92) i forordning (EU) Nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. 2) Kriseramt virksomhed: Virksomheder, som opfylder betingelserne i art. 2, nr. 18) i forordning (EU) Nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. 3) Innovationsbevilling: Bevilling som gives i henhold til denne bekendtgørelse, hvor de udpegede klynger er ansvarlige for administrationen af projektet. 4) Statsstøtte: Støtte som opfylder betingelserne i artikel 107, stk. 1, i Traktaten om Den Europæiske Unions Funktionsmåde. Støtten ydes enten efter Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108 med senere ændringer eller efter Kommissionens forordning (EU) 2023/2831 af 13. december 2023 om anvendelse af artikel 107 og 108 i traktaten om Den Europæiske Unions funktionsmåde på de minimis-støtte. 5) Tilsagnsmodtager: Den juridiske enhed, der modtager og videreudbetaler støtten fra Klyngeprogrammet 2025-2028 fra Erhvervsstyrelsen.",
      "valid_from": "2025-03-19",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Danmarks Erhvervsfremmebestyrelse indkalder ansøgninger under Klyngeprogrammet 2025-2028 og finansierer helt eller delvist bevillinger under Klyngeprogrammet 2025-2028, som er rettet mod innovationssamarbejder. Stk. 2. Danmarks Erhvervsfremmebestyrelse udpeger klynger inden for de erhvervs- og teknologiområder, som fremgår af strategien for den decentrale erhvervsfremmeindsats, jf. § 8. Stk. 3. Danmarks Erhvervsfremmebestyrelsen kan tildele klynger, der er udvalgt efter stk. 2, en innovationsbevilling i overensstemmelse med denne bekendtgørelse. Igangsætningen og finansieringen skal være i overensstemmelse med strategien for den decentrale erhvervsfremmeindsats, jf. lov om erhvervsfremme § 9, stk. 1, nr. 1, statslige regler og vejledninger, samt krav og udvælgelseskriterier for modtagelse af tilskud fra Danmarks Erhvervsfremmebestyrelse. Stk. 4. Danmarks Erhvervsfremmebestyrelse kan genudbyde midler efter denne bekendtgørelse, hvis der eksempelvis modtages for få kvalificerede ansøgninger, eller der er andre særlige grunde hertil.",
      "valid_from": "2025-03-19",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Sekretariatet for Danmarks Erhvervsfremmebestyrelse, som henhører under Erhvervsstyrelsen, udsteder tilsagn eller afslag på baggrund af Danmarks Erhvervsfremmebestyrelses afgørelser. Stk. 2. Sekretariatet er bemyndiget til, uden forelæggelse for Danmarks Erhvervsfremmebestyrelse, at give afslag på ansøgninger, der ikke opfylder de formelle krav i en ansøgningsrunde, at give afslag på ansøgninger, der modtages uden for de annoncerede ansøgningsrunder, samt at give afslag på ansøgninger, der indsendes efter ansøgningsfristen i en annonceret ansøgningsrunde.",
      "valid_from": "2025-03-19",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Sekretariatet for Danmarks Erhvervsfremmebestyrelse udarbejder et tilsagn til de ansøgere, der opnår tilskud, med angivelse af bl.a. tilskudsbeløbets størrelse, det godkendte projektbudget samt vilkår for tilskuddet. Stk. 2. Tilsagnet er accepteret, når sekretariatet for Danmarks Erhvervsfremmebestyrelse har modtaget tilsagnsmodtagers accept ved underskrift af tilsagnet af den eller de tegningsberettigede. Sekretariatet for Danmarks Erhvervsfremmebestyrelse kan kræve, at accepten sendes digitalt bl.a. via de it-systemer, som sekretariatet stiller til rådighed. Accepten skal være modtaget inden for den i tilsagnet angivne frist. Sekretariatet for Danmarks Erhvervsfremmebestyrelse kan i særlige tilfælde tillade, at accepten modtages efter den i tilsagnet fastsatte frist. Stk. 3. Tilsagnsmodtager forpligter sig ved sin accept til at gennemføre projektet i henhold til ansøgningen, oplysninger givet under ansøgningens behandling samt de vilkår, der er knyttet til tilsagnet.",
      "valid_from": "2025-03-19",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Sekretariatet for Danmarks Erhvervsfremmebestyrelse er bemyndiget til at udarbejde administrationsgrundlag, herunder fx vilkår og vejledninger, uden forelæggelse for Danmarks Erhvervsfremmebestyrelse. Stk. 2. Sekretariatet udarbejder annonceringsmateriale til Klyngeprogrammet 2025-2028. Sekretariatet kan i forlængelse heraf fastsætte frister for indsendelse af ansøgninger. Såfremt en ansøgning fremsendes efter fristen i henhold til 2. pkt., kan sekretariatet afvise ansøgningen, hvis forsinkelsen har betydning, herunder i tidsmæssig henseende, for vurderingen af øvrige ansøgninger modtaget inden for tidsfristen.",
      "valid_from": "2025-03-19",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Danmarks Erhvervsfremmebestyrelse udpeger efter ansøgning højst én klynge per erhvervs- og teknologiområde, som fremgår af strategien for den decentrale erhvervsfremmeindsats, på baggrund af forudgående annoncering. Stk. 2. Danmarks Erhvervsfremmebestyrelse fastsætter ved annoncering de nærmere rammer og vilkår for ansøgere. Danmarks Erhvervsfremmebestyrelse kan beslutte at udbyde midler og udpege klynger i samme annoncering. Stk. 3. Udpegningsperioden er fire år, hvorefter Danmarks Erhvervsfremmebestyrelse kan gennemføre en ny ansøgningsrunde. Danmarks Erhvervsfremmebestyrelse kan vælge at forkorte eller forlænge perioden i 1. pkt., hvis der er særlige grunde til det. Stk. 4. Danmarks Erhvervsfremmebestyrelse kan i udpegningsperioden i stk. 3 vælge at udpege en anden klynge inden for erhvervs- og teknologiområder i strategien for decentral erhvervsfremme, hvis den udpegede klynge går konkurs, ophører, vælger at afstå udpegning, eller der i øvrigt er forhold, som umuliggør varetagelsen af opgaver i hele udpegningsperioden. En ny udpegning sker på baggrund af ansøgning.",
      "valid_from": "2025-03-19",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9 Tilsagnsmodtager skal have den fornødne faglige, økonomiske og organisatoriske kapacitet til at gennemføre projektet. Stk. 2. Tilsagnsmodtager er den ansvarlige partner, der underskriver tilsagnet, og som administrerer projektet på alle partneres vegne, og dermed er ansvarlig for projektets gennemførelse. Stk. 3. Tilsagnsmodtager skal kunne dokumentere, at enhver økonomisk partner ved indtrædelse i projektet orienteres om, at de indgår i et projekt medfinansieret af decentrale erhvervsfremmemidler tildelt af Danmarks Erhvervsfremmebestyrelse, samt at deres udgifter og oplysninger indberettes til Erhvervsstyrelsen med henblik på at udløse tilskud i projektet. Stk. 4. Udbetaling af tilskud sker som udgangspunkt til tilsagnsmodtagers NemKonto, medmindre tilsagnsmodtager har anmodet om udbetaling til anden konto eller ved transporterklæring helt eller delvist har overført sit tilskud til en anden modtager (transporthaver).",
      "valid_from": "2025-03-19",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. Sekretariatet for Danmarks Erhvervsfremmebestyrelse kan forlange, at skriftlig kommunikation, herunder indsendelse af ansøgninger, projektbudgetter, afrapporteringer, perioderegnskaber, endeligt projektregnskab, slutrapporter, revisionserklæringer, regnskabsmateriale, effektmålings- og evalueringsoplysninger m.v., jf. §§ 23-28, skal foregå digitalt bl.a. via de skabeloner og it-systemer, som sekretariatet stiller til rådighed.",
      "valid_from": "2025-03-19",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Sekretariatet for Danmarks Erhvervsfremmebestyrelse fastsætter en kontoplan med tilskudsberettigede udgiftstyper. Ansøger skal anvende denne kontoplan ved budgettering og afrapporteringer. Stk. 2. Projektbudgettet skal indeholde alle projektrelaterede udgifter, hvortil der ønskes støtte, og indtægter, tilskud fra Danmarks Erhvervsfremmebestyrelse samt øvrig finansiering. Stk. 3. Alene nettoudgifter er tilskudsberettigede. Indtægter i projektperioden, herunder eventuel rabat, bonus, indtægt ved salg af tilskudsfinansierede materialer, udstyr eller andre aktiver (herunder immaterielle), skal i forbindelse med et projekt oplyses og fratrækkes i tilskudsberettigede udgifter. Kontingenter anses ikke for indtægter. Stk. 4. Af projektbudgettet skal det fremgå, hvordan projektet forventes finansieret. Samtlige finansieringsposter skal indgå fuldt ud. De samlede budgetterede udgifter skal svare til finansieringen, og finansieringskilderne skal være angivet. Tilskuddet fra Danmarks Erhvervsfremmebestyrelse må ikke bevirke, at der opnås overskud ved finansieringen af projektet.",
      "valid_from": "2025-03-19",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Ansøger skal opstille periodeopdelte budgetter fordelt på år med enten projektets ansøgningsdato eller faktiske startdato som udgangspunkt (støtteberettigelsesdato). Disse skal være akkumulerede således, at sidste periodeopdelte budget svarer til det totale projektbudget. De periodeopdelte budgetter skal omfatte både udgifter, indtægter og finansiering. Stk. 2. Sekretariatet for Danmarks Erhvervsfremmebestyrelse kan fastlægge en anden periodisering for budgetter end den anførte.",
      "valid_from": "2025-03-19",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Ansøger skal beskrive en klar og logisk sammenhængende effektkæde for projektet, dvs. sammenhængen mellem det enkelte projekts 1) aktiviteter, 2) output og 3) resultater. Stk. 2. Ansøger skal endvidere opstille målbare indikatorer for projektets output og resultater samt beskrive, hvordan projektet i løbet af projektperioden vil følge op på, om målene opfyldes. Stk. 3. Sekretariatet for Danmarks Erhvervsfremmebestyrelse kan forlange, at ansøger opstiller mål for de i stk. 2 nævnte indikatorer periodiseret på år med enten projektets ansøgningsdato eller faktiske startdato som udgangspunkt. Stk. 4. Danmarks Erhvervsfremmebestyrelse kan fastsætte, at bestemte output- og resultatindikatorer skal anvendes af ansøger.",
      "valid_from": "2025-03-19",
      "valid_to": null
    },
    {
      "provision_ref": "7:14",
      "chapter": "7",
      "section": "14",
      "content": "§ 14. Sekretariatet for Danmarks Erhvervsfremmebestyrelse tager stilling til anmodninger om projektændringer. Sekretariatet kan af egen drift forelægge anmodninger om væsentlige projektændringer for Danmarks Erhvervsfremmebestyrelse. Stk. 2. Tilsagnsmodtager skal straks underrette sekretariatet, hvis de planlagte aktiviteter forsinkes væsentligt, hvis der sker væsentlige ændringer i de forudsætninger, der lå til grund for tilsagnet, eller hvis de vilkår, hvorpå tilskuddet er givet, i øvrigt ikke vil kunne overholdes. Stk. 3. Ændringer i projektets stamoplysninger skal skriftligt meddeles sekretariatet.",
      "valid_from": "2025-03-19",
      "valid_to": null
    },
    {
      "provision_ref": "8:15",
      "chapter": "8",
      "section": "15",
      "content": "§ 15. Tilskuddet kan bortfalde helt eller delvist, og et allerede udbetalt tilskud kan kræves tilbagebetalt helt eller delvist eventuelt med tillæg af renter, hvis: 1) Ansøger har givet urigtige eller vildledende oplysninger eller fortiet oplysninger af betydning for ansøgningen og tilsagnet. 2) Betingelserne for at yde tilsagn ikke længere er til stede, herunder bl.a. hvis tilsagnsmodtager forsømmer sine forpligtelser, herunder overtræder de gældende regler og vilkår for tilsagnet. 3) Projektet ikke gennemføres i overensstemmelse med de godkendte planer og betingelser, herunder at projektet ikke når de forudsatte mål for output og resultater. 4) Der i øvrigt uberettiget er modtaget tilskud. 5) Der ikke rettidigt er indsendt statusrapporter, herunder slutrapport eller afsluttende regnskab. 6) Vilkårene i det accepterede tilsagn ikke er overholdt. 7) Forudsætningerne for tilsagn er væsentligt ændrede, f.eks. at tilsagnsmodtager eller økonomiske partnere går konkurs, træder i likvidation, tages under rekonstruktionsbehandling, afhændes, eller hvis der foretages udlæg eller arrest hos tilsagnsmodtager eller økonomiske partnere. 8) Der i øvrigt foreligger omstændigheder, som gør, at tilskuddet ikke kan udbetales. 9) De gældende regler ikke overholdes. Stk. 2. Sekretariatet for Danmarks Erhvervsfremmebestyrelse kan bestemme, at bortfald af tilskud efter stk. 1 fastsættes forholdsmæssigt under hensyn til proportionalitetsprincippet samt til art og betydning af tilsagnsmodtagers tilsidesættelse af tilsagnsmodtagers forpligtelser. Stk. 3. Manglende overholdelse af reglerne i § 30 kan medføre, at op til tre pct. af støtten annulleres.",
      "valid_from": "2025-03-19",
      "valid_to": null
    },
    {
      "provision_ref": "9:16",
      "chapter": "9",
      "section": "16",
      "content": "§ 16. Der kan kun medtages tilskudsberettigede udgifter i perioderegnskaberne og i det endelige projektregnskab. Det er en forudsætning for tilskudsberettigelse, at en given udgift er relevant for det projekt, hvortil der ydes tilskud. Alle udgifter skal være afholdt og betalt for at kunne medtages i regnskaberne, der danner grundlag for udbetaling af tilskud. Udgifter skal være afholdt i projektperioden, dog ikke udgifter til revision af slutregnskab. Økonomiske partnere kan have en anden projektperiode end tilsagnsmodtager. Projektperioden for økonomiske partnere kan aldrig være tidligere end projektets startdato eller udover projektets slutdato. Stk. 2. Der gives alene tilskud til tilsagnsmodtagers og økonomiske partneres lønudgifter, jf. § 17, samt et udokumenteret tillæg, jf. § 20.",
      "valid_from": "2025-03-19",
      "valid_to": null
    },
    {
      "provision_ref": "9:17",
      "chapter": "9",
      "section": "17",
      "content": "§ 17. Den tilskudsberettigede lønudgift fastsættes efter en af sekretariatet fastsat standardsats ganget med det antal timer, der anvendes på projektet. Standardsatsen reguleres én gang om året pr. 1. januar med indeks for pris- og lønudviklingen. Stk. 2. For medarbejdere, der helt eller delvist er fast tilknyttet et eller flere projekter i en periode, kan dokumentation for den anvendte tid på projektet ske i form af en skriftlig arbejdsbeskrivelse. I arbejdsbeskrivelsen skal medarbejderens faste ugentlige arbejdstid, tidsforbrug på det enkelte projekt og arbejdsopgaver i projektet, være angivet. Arbejdsbeskrivelsen skal være dateret og underskrevet fysisk eller elektronisk af medarbejderen og arbejdsgiveren eller projektlederen. Udgifterne kan først medtages i projektregnskabet fra den dato, hvor aftalen eller tillægget er signeret. Stk. 3. Hvor medarbejderen ikke helt eller delvist er fast tilknyttet et eller flere projekter i en periode, skal der etableres en opgørelse fordelt pr. medarbejder med opgørelsen af timer, der medtages i projektet, specificeret pr. arbejdsopgave m.v. pr. dag, der skal dokumenteres over for projektets revisor. Sekretariatet for Danmarks Erhvervsfremmebestyrelse har mulighed for at udbede sig dokumentation under og efter projektperioden, hvis det vurderes at være nødvendigt. Stk. 4. Der kan ikke indgå nogen former for naturalier i de direkte lønudgifter, herunder ulønnet arbejde, der er en naturalydelse, jf. dog stk. 5. Stk. 5. Iværksættere og virksomhedsejere (reelle ejere), der ikke udtager løn til sig selv, kan anvende standardsatsen i stk. 1. De tilskudsberettigede udgifter beregnes som det antal timer, der anvendes på projektet ganget med standardsatsen. Reglerne om dokumentation i stk. 3 og timeantal i stk. 7 finder tilsvarende anvendelse i disse tilfælde. Stk. 6. Erhvervsstyrelsen kan beslutte, at Godkendte Teknologiske Serviceinstitutter (GTS) kan anvende en omkostningsneutral sats. Ved anvendelse af denne sats kan GTS’erne ikke medtage andre direkte udgifter eller overhead. Erhvervsstyrelsen kan fastsætte de nærmere krav til anvendelse af satsen i dette stykke i projektets tilsagn. Stk. 7. Der kan ikke medtages mere end 160,33 timer pr. måned for en medarbejder.",
      "valid_from": "2025-03-19",
      "valid_to": null
    },
    {
      "provision_ref": "9:18",
      "chapter": "9",
      "section": "18",
      "content": "§ 18. Tilsagnsmodtager og økonomiske partnere skal overholde reglerne i udbudsloven, jf. lovbekendtgørelse nr. 116 af 3. februar 2025, og tilbudsloven, jf. lovbekendtgørelse nr. 1410 af 7. december 2007, hvis de er omfattet heraf. Stk. 2. Tilsagnsmodtager og økonomiske partnere skal overholde principperne om sund finansforvaltning og sparsommelighed. Stk. 3. Tilsagnsmodtager og økonomiske partnere skal sikre, at alle indkøb af varer, tjenesteydelser, anlæg og andre anskaffelser er foretaget på markedsmæssige vilkår uanset indkøbets størrelse. Stk. 4. Ved manglende overholdelse af reglerne om markedsafsøgning kan sekretariatet for Danmarks Erhvervsfremmebestyrelse foretage en skønsmæssig korrektion af tilskudsgrundlaget.",
      "valid_from": "2025-03-19",
      "valid_to": null
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Prisen for en given ydelse må ikke være bestemt af fx sammenfald af interesser mellem sælger og køber. Stk. 2. Afregning af udgifter mellem parter, hvor der ikke er uafhængighed, skal ske til kostpris. Ved kostpris forstås, at sælger ikke må beregne sig en fortjeneste på den leverede vare, tjenesteydelse, bygning eller jord.",
      "valid_from": "2025-03-19",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Udgiftstypen overhead er et udokumenteret tillæg, som udregnes på baggrund af en procentsats af de direkte lønudgifter og anvendes til dækning af alle andre projektrelevante udgifter, der ikke er direkte tilskudsberettigede efter § 16. Stk. 2. Sekretariatet fastsætter de nærmere krav til anvendelse af overhead, som beregnes af de direkte lønudgifter. Overheadsatsen kan aldrig være større 40 pct. af de direkte lønudgifter, jf. dog stk. 3. Stk. 3. Overheadsatsen udgør 44 pct. af de direkte lønudgifter til medarbejdere, som er ansat hos universiteter, erhvervsakademier, professionshøjskoler og maritime uddannelsesinstitutioner m.fl., og som deltager med ikke-kommercielle forskningsaktiviteter.",
      "valid_from": "2025-03-19",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Perioderegnskaber og slutregnskab med anmodning om akkumuleret udbetaling af 500.000 kr. eller derover skal revideres og attesteres af en godkendt revisor i overensstemmelse med internationalt anerkendte revisionsstandarder og god offentlig revisionsskik samt efter den revisionsinstruks, der er vedlagt tilsagnet. Stk. 2. Ved anmodning om udbetalinger, der akkumuleret overstiger 500.000 kr., skal det reviderede regnskab forsynes med en revisorpåtegning, hvoraf det skal fremgå, at regnskabet er revideret i overensstemmelse med den revisionsinstruks, der er vedlagt tilsagnet.",
      "valid_from": "2025-03-19",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Efter markedsafsøgning vælger tilsagnsmodtager selv sin revisor, jf. § 18, stk. 3. Skifter projektet revisor i projektperioden, har tilsagnsmodtager pligt til straks at underrette sekretariatet for Danmarks Erhvervsfremmebestyrelse.",
      "valid_from": "2025-03-19",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Tilsagnsmodtager skal som minimum indsende afrapportering en gang årligt i hele projektets levetid, i overensstemmelse med periodiseringen aftalt jf. § 12, stk. 1. Tilsagnsmodtager kan efter aftale med sekretariatet indsende afrapportering mere end en gang årligt. Afrapporteringen skal ske efter nærmere anvisning fra sekretariatet for Danmarks Erhvervsfremmebestyrelse. Afrapporteringen skal fremsendes på det anviste tidspunkt og skal bl.a. indeholde: 1) En beskrivelse af, hvordan projektet er gennemført i den pågældende periode i henhold til ansøgningen, det godkendte projektbudget og det accepterede tilsagn. 2) En opgørelse af projektets realiserede output samt realiserede/forventede resultater. 3) En oversigt med CVR-nummer og P-nummer over projektpartnere, deltagende virksomheder/personer og statsstøttemodtagere. 4) Et akkumuleret regnskab fra projektets start til opgørelsestidspunktet. Stk. 2. Hvis der er væsentlige ændringer i forhold til det godkendte budget, skal tilsagnsmodtager fremsende et revideret budget til sekretariatet til forhåndsgodkendelse, jf. dog stk. 3. Stk. 3. Sekretariatet for Danmarks Erhvervsfremmebestyrelse kan pålægge tilsagnsmodtager at indsende afrapportering hyppigere end angivet i stk. 1 og i tilsagnet, såfremt der ikke er tilstrækkelig fremdrift i projektet.",
      "valid_from": "2025-03-19",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. Regnskabet skal opdeles på samme udgifts-, indtægts- og finansieringsposter som det budget, der ligger til grund for tilsagnet med eventuelle senere ændringer godkendt af sekretariatet for Danmarks Erhvervsfremmebestyrelse.",
      "valid_from": "2025-03-19",
      "valid_to": null
    },
    {
      "provision_ref": "10:25",
      "chapter": "10",
      "section": "25",
      "content": "§ 25. Indtægter og udgifter skal opgøres på separate kontolinjer. Hvis der er indtægter i projektet, skal disse fratrækkes de tilskudsberettigede udgifter i regnskabet.",
      "valid_from": "2025-03-19",
      "valid_to": null
    },
    {
      "provision_ref": "10:26",
      "chapter": "10",
      "section": "26",
      "content": "§ 26. Tilsagnsmodtager er ansvarlig for at udarbejde et konsolideret regnskab, hvor alle projektets tilskudsberettigede udgifter er medtaget.",
      "valid_from": "2025-03-19",
      "valid_to": null
    },
    {
      "provision_ref": "10:27",
      "chapter": "10",
      "section": "27",
      "content": "§ 27. Regnskaber skal attesteres af tilsagnsmodtagers projekt- eller regnskabsansvarlige. Hvis der er stillet krav om revisorpåtegning i tilsagnet, skal slutregnskabet endvidere attesteres og revideres af revisor, og revisorpåtegning og revisionsberetning udfærdiges i henhold til den revisionsinstruks, der er vedlagt tilsagnet.",
      "valid_from": "2025-03-19",
      "valid_to": null
    },
    {
      "provision_ref": "10:28",
      "chapter": "10",
      "section": "28",
      "content": "§ 28. Tilsagnsmodtager skal senest to måneder efter afslutningen af projektet indsende en slutrapport, et revisorpåtegnet slutregnskab samt revisionsberetning til sekretariatet for Danmarks Erhvervsfremmebestyrelse. Slutafrapporteringen skal ske efter nærmere anvisning fra sekretariatet for Danmarks Erhvervsfremmebestyrelse. Slutrapporten skal bl.a. indeholde: 1) En beskrivelse af forløbet i projektet sammenholdt med projektets oprindelige formål og hovedaktiviteter. 2) En beskrivelse af de realiserede output samt realiserede/forventede resultater sammenholdt med projektets godkendte måltal. 3) En oversigt med CVR-nummer og P-nummer over projektpartnere, deltagende virksomheder/personer og statsstøttemodtagere. 4) Et samlet afsluttende regnskab for projektet. Stk. 2. Er det samlede tilsagn om tilskud under 500.000 kr., skal der alene indsendes slutrapport, jf. stk. 1, slutregnskab samt ledelseserklæring.",
      "valid_from": "2025-03-19",
      "valid_to": null
    },
    {
      "provision_ref": "11:29",
      "chapter": "11",
      "section": "29",
      "content": "§ 29. Udbetaling af tilskud sker i overensstemmelse med tilsagnet og beregnes som de godkendte, tilskudsberettigede udgifter ganget med projektets godkendte støtteprocent, fratrukket evt. tidligere udbetalinger (uden indregning af eventuelt forskud) og evt. indtægter, så længe grænsen for 10 pct. tilbagehold ikke er nået, jf. stk. 4. Stk. 2. Medmindre andet fremgår af tilsagnet, udbetales tilskudsbeløbene, når sekretariatet for Danmarks Erhvervsfremmebestyrelse har taget stilling til og godkendt perioderegnskaber og afrapporteringer eller det endelige projektregnskab og slutrapport samt revisors erklæringer eller ledelseserklæring og har konstateret, at tilsagnsvilkårene er opfyldt. Sekretariatet kan beslutte at udbetale tidligere end fastsat i tilsagnet. Stk. 3. Inden for den bevillingsmæssige ramme på Finansloven kan tilsagnsmodtager anmode sekretariatet for Danmarks Erhvervsfremmebestyrelse om forskudsudbetaling på maksimalt 25 pct. af tilskudsbeløbet, dog maksimalt 8.000.000 kr., der udbetales i én eller flere rater. Det er en betingelse for opretholdelse af forskuddet, at tilsagnsmodtager årligt i projektperioden fremsender et årsregnskab i overensstemmelse med årsregnskabslovens regler herfor, herunder en revisorpåtegning, hvis regnskabet er revideret, og ledelsesberetningen. Sekretariatet for Danmarks Erhvervsfremmebestyrelse tager stilling til de modtagne oplysninger og kan på den baggrund modregne forskuddet, jf. 1. pkt., i det af tilsagnsmodtager anmodede udbetalingsbeløb, hvis årsregnskabet eksempelvis viser enten negativ egenkapital, en halvering af egenkapital eller der i øvrigt er andre forhold i årsregnskabet, som af sekretariatet vurderes at have væsentlig betydning for den fortsatte gennemførelse af projektet. Stk. 4. Sekretariatet for Danmarks Erhvervsfremmebestyrelse kan beslutte at modregne forskuddet, hvis tilsagnsmodtager ikke overholder de for tilsagnet gældende vilkår for videreudbetaling til projektets økonomiske partnere. Stk. 5. 10 pct. af tilskudsbeløbet kan først udbetales, når projektet er afsluttet og sekretariatet for Danmarks Erhvervsfremmebestyrelse har modtaget, behandlet og godkendt en slutafrapportering, jf. § 28.",
      "valid_from": "2025-03-19",
      "valid_to": null
    },
    {
      "provision_ref": "12:30",
      "chapter": "12",
      "section": "30",
      "content": "§ 30. Sekretariatet for Danmarks Erhvervsfremmebestyrelse kan stille krav om, at tilsagnsmodtager og økonomiske partnere skal informere offentligheden om, at projektet er en del af den samlede erhvervsfremmeindsats og kommunikeres i overensstemmelse med de retningslinjer, der stilles til rådighed herfor af Erhvervsstyrelsen fra 2025. Forpligtelsen gælder blandt andet projektets kommunikation på hjemmeside, i pressen og på sociale medier. Stk. 2. Tilsagnsmodtager og økonomiske partnere skal informere offentligheden om projektets indhold og resultater.",
      "valid_from": "2025-03-19",
      "valid_to": null
    },
    {
      "provision_ref": "12:31",
      "chapter": "12",
      "section": "31",
      "content": "§ 31. Tilsagnsmodtager og partnere er forpligtede til at annoncere erhvervsrettede tilbud, som projektet får støtte til, på den fællesoffentlige digitale platform Virksomhedsguiden i overensstemmelse med reglerne herom.",
      "valid_from": "2025-03-19",
      "valid_to": null
    },
    {
      "provision_ref": "12:32",
      "chapter": "12",
      "section": "32",
      "content": "§ 32. Til brug for en vurdering af projekternes aktiviteter, output og resultater, jf. § 13, stk. 1, samt det økonomiske og samfundsmæssige udbytte af de støttede foranstaltninger, skal tilsagnsmodtager og partnere under gennemførelsen og efter afslutningen afgive oplysninger om de af projektet opnåede output og resultater sammenholdt med de oprindelige målsætninger for output og resultater. Oplysningerne afgives til sekretariatet for Danmarks Erhvervsfremmebestyrelse. Sekretariatet kan forlange, at materialet skal overføres digitalt, jf. § 10. Stk. 2. Til brug for en vurdering af projekternes resultater, jf. § 13, stk. 1, samt det økonomiske og samfundsmæssige udbytte af de støttede foranstaltninger skal tilsagnsmodtager og partnere under gennemførelsen af projektet oplyse CVR-nummer og P-nummer for projektets økonomiske partnere, statsstøttemodtagere og øvrige virksomheder, som projektet kan have en effekt på. Stk. 3. Tilsagnsmodtager og økonomiske partnere er forpligtede til at stille sig til rådighed for sekretariatet for Danmarks Erhvervsfremmebestyrelse samt en ekstern evaluator, hvis projektet er omfattet af § 33, i forbindelse med opsamling af erfaringer og resultater af det gennemførte projekt. Denne forpligtelse gælder både under og efter projektperioden.",
      "valid_from": "2025-03-19",
      "valid_to": null
    },
    {
      "provision_ref": "12:33",
      "chapter": "12",
      "section": "33",
      "content": "§ 33. Danmarks Erhvervsfremmebestyrelse kan beslutte, at et projekt skal evalueres. Den eksterne evaluator udpeges af sekretariatet.",
      "valid_from": "2025-03-19",
      "valid_to": null
    },
    {
      "provision_ref": "13:34",
      "chapter": "13",
      "section": "34",
      "content": "§ 34. Sekretariatet for Danmarks Erhvervsfremmebestyrelse har med henblik på revision, kontrol og evaluering ret til at indhente og gennemgå alle relevante oplysninger inkl. regnskabsbilag, timeregistreringsskemaer mv. om projektet.",
      "valid_from": "2025-03-19",
      "valid_to": null
    },
    {
      "provision_ref": "13:35",
      "chapter": "13",
      "section": "35",
      "content": "§ 35. For projekter, hvori der ikke indgår statsstøtte, skal alle rapporter og alt regnskabsmateriale m.v. opbevares i fem år efter den dato, hvor der er foretaget slutafregning over for projektet på baggrund af det endelige projektregnskab. For projekter, hvori der indgår statsstøtte, skal alle rapporter og alt regnskabsmateriale m.v. opbevares i overensstemmelse med EU’s statsstøtteregler.",
      "valid_from": "2025-03-19",
      "valid_to": null
    },
    {
      "provision_ref": "13:36",
      "chapter": "13",
      "section": "36",
      "content": "§ 36. Sekretariatet eller den, som sekretariatet bemyndiger hertil, kan på stedet mod behørig legitimation uden retskendelse kontrollere de projekter, der har opnået tilskud fra Danmarks Erhvervsfremmebestyrelse, jf. § 22, stk. 3, jf. lovbekendtgørelse nr. 230 af 29. februar 2024 med senere ændringer. Stk. 2. Ud over de i stk. 1 nævnte myndigheders kontrol af projekterne kan repræsentanter fra Rigsrevisionen, andre enheder i centraladministrationen eller den, som sekretariatet bemyndiger hertil, kontrollere projekterne. Stk. 3. Til brug for kontrol kan sekretariatet indhente de fornødne oplysninger hos skattemyndighederne og andre offentlige myndigheder.",
      "valid_from": "2025-03-19",
      "valid_to": null
    },
    {
      "provision_ref": "13:37",
      "chapter": "13",
      "section": "37",
      "content": "§ 37. Tilsagnsmodtager og økonomiske partnere skal efter anmodning stille alle relevante rapporter og alt regnskabsmateriale m.v. til rådighed for kontrol og revision. Stk. 2. Kontrol kan finde sted så længe som projektets rapporter og regnskabsmateriale m.v. skal opbevares, jf. § 35.",
      "valid_from": "2025-03-19",
      "valid_to": null
    },
    {
      "provision_ref": "14:38",
      "chapter": "14",
      "section": "38",
      "content": "§ 38. Bekendtgørelsen træder i kraft den 26. marts 2025.",
      "valid_from": "2025-03-19",
      "valid_to": null
    }
  ],
  "definitions": []
}
