{
  "id": "2025:785",
  "type": "statute",
  "title": "Bekendtgørelse om særlig støtte efter § 87 i lov om aktiv socialpolitik",
  "short_name": "BEK H#LOKDOK04",
  "status": "in_force",
  "issued_date": "2025-06-18",
  "url": "https://www.retsinformation.dk/eli/lta/2025/785/xml",
  "description": "Retsinformation source. DocumentId=BE010239; AccessionNumber=B20250078505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes særlig støtte til personer, som har været ude for en ændring af deres forhold, jf. § 11, stk. 2, i lov om aktiv socialpolitik, og som er særligt vanskeligt stillede på grund af høje boligudgifter eller stor forsørgerbyrde. Den særlige støtte ydes særskilt eller som supplement til udbetaling af hjælp efter kapitel 6 a-7 i lov om aktiv socialpolitik."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Særlig støtte kan ikke ydes til personer, der modtager kontanthjælp efter § 16 i lov om aktiv socialpolitik, eller personer, som har valgt ikke at modtage kontanthjælp efter lovens § 16. Dette gælder dog ikke for personer, som modtager supplerende kontanthjælp samtidig med en anden offentlig forsørgelsesydelse f.eks. arbejdsløshedsdagpenge eller sygedagpenge."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der kan ydes særlig støtte, når nettoboligudgiften, som opgjort efter § 4 1) overstiger 3.500 kr. (2025-niveau) pr. måned for personer, der ikke har forsørgelsespligt over for børn, 2) overstiger 5.150 kr. (2025-niveau) pr. måned for personer, der har forsørgelsespligt over for et hjemmeboende barn, eller 3) overstiger 5.250 kr. (2025-niveau) pr. måned for personer, der har forsørgelsespligt over for et ikke hjemmeboende barn. Stk. 2. For personer, der har forsørgelsespligt over for mere end et barn, nedsættes grænsebeløbet efter stk. 1 med 950 kr. (2025-niveau) pr. måned pr. hjemmeboende barn ud over det første barn og med 750 kr. (2025-niveau) pr. måned pr. udeboende barn ud over det første barn, forudsat det udeboende barn har bopæl her i riget. Stk. 3. For personer, der havde folkeregisteradresse her i riget den 30. juni 2002, og som har forsørgelsespligt over for et barn, der opholder sig i udlandet, foretages nedsættelse af grænsebeløbet efter stk. 2, hvis det kan dokumenteres, at den forsørgelsespligtige yder bidrag til barnets forsørgelse. Stk. 4. For personer, der har opnået folkeregisteradresse her i riget den 1. juli 2002 eller senere, og som har forsørgelsespligt over for et barn, der opholder sig i udlandet, foretages nedsættelsen af grænsebeløbet efter stk. 2, hvis forsørgeren efter EU-retten ville være berettiget til ydelsen. Stk. 5. De beløb, der er nævnt i stk. 1-2, reguleres en gang årligt den 1. januar med satsreguleringsprocenten, jf. lov om en satsreguleringsprocent. De regulerede beløb afrundes til nærmeste kronebeløb, der er deleligt med 50. Beskæftigelsesministeren bekendtgør størrelsen af de regulerede beløb. Stk. 6. Grænsebeløbet opgøres på grundlag af den pågældendes forsørgelsespligter på udbetalingstidspunktet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Til nettoboligudgiften medregnes for lejere huslejeudgiften efter fradrag af tilskud efter boliglovgivningen, og for ejere medregnes ejendomsværdibeskatningen, udgifter i forbindelse med lån, der vedrører boligen, fratrukket værdien af skattefradraget og fradrag af eventuelle tilskud og lån efter boliglovgivningen. For andelshavere i andelsboliger medregnes boligafgiften samt udgifter i forbindelse med lån, der vedrører boligen, fratrukket værdien af skattefradraget. Stk. 2. Såfremt skattekortfradraget overstiger den hjælp, der kan beregnes til pågældende efter § 68, stk. 2, nr. 1, § 69 j, stk. 2, nr. 1, § 71, stk. 2, nr. 2 eller § 74 a, stk. 3, nr. 1, i lov om aktiv socialpolitik svarende til 16.972 kr. (2025-niveau), ses der ved beregning af værdien af skattefradraget efter stk. 1 bort fra fradragsberettigede udgifter, svarende til forskellen mellem skattekortfradraget og den hjælp, der kan beregnes efter §§ 68, 69 j, 71 og 74 a i lov om aktiv socialpolitik. For ægtefæller forudsætter dette dog, at det uudnyttede fradrag ikke kan udnyttes ved at blive overført til den anden ægtefælle. Stk. 3. Til nettoboligudgiften medregnes endvidere udgifterne til vand, varme, gas, elektricitet, ydelser vedrørende boligindskudslån og andre løbende udgifter, der er knyttet til boligen. Stk. 4. Indtægter fra sælgerpantebreve, der som led i et fast arrangement er brugt til at nedbringe boligudgiften, samt fremleje- og lejeindtægter fradrages i nettoboligudgiften. Fradraget opgøres som nettoindtægten, efter at en evt. skat af indtægten er betalt. Stk. 5. For ejerboliger og andelsboliger beregnes de månedlige udgifter i forbindelse med lån og de skattemæssige virkninger heraf på baggrund af den senest forudgående terminsbetaling. Stk. 6. De beregnede månedlige udgifter efter stk. 5 benyttes ved beregning af den særlige støtte efter § 5 for den resterende del af kalenderåret. Ved begyndelsen af et nyt kalenderår foretages en ny beregning efter stk. 5. Såfremt et lån bliver færdigbetalt i løbet af et kalenderår, foretages en ny beregning efter stk. 5 gældende fra måneden efter, at lånet er færdigbetalt."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Særlig støtte ydes som et skattefrit beløb, der som udgangspunkt svarer til det beløb, hvormed den pågældendes nettoboligudgift overstiger det grænsebeløb, der kan fastsættes efter § 3, jf. dog §§ 6 og 7. Til et ægtepar, hvor begge ægtefæller er berettigede til særlig støtte, udgør den særlige støtte som udgangspunkt det beløb, hvormed hver af ægtefællernes andele af nettoboligudgiften overstiger den pågældende ægtefælles grænsebeløb. Stk. 2. Til et ægtepar, hvor kun den ene ægtefælle er berettiget til særlig støtte, jf. § 1, stk. 1, beregnes den særlige støtte til den ægtefælle, der er berettiget til hjælp efter § 87 i lov om aktiv socialpolitik, som til en enlig på grundlag af ægtefællens andel af nettoboligudgifterne, jf. dog stk. 3 og 6, § 6, stk. 2, og § 7, stk. 2. Stk. 3. For personer, der har fælles husførelse med andre, beregnes nettoboligudgiften som udgangspunkt med lige andele til hver af parterne. Stk. 4. Hvis et ægtepar har store boligudgifter, og der er betydelige forskelle i de hidtidige indtægter, bliver princippet om ligedeling fraveget, og i stedet beregnes nettoboligudgiften efter §§ 4 og 5 forholdsmæssigt efter de pågældendes indtægter, før behovet for hjælp er opstået. Stk. 5. Hvis der kan skaffes en rimelig, billigere bolig, jf. lovens § 87, stk. 2, er det nettoudgiften til denne, der lægges til grund ved beregning af særlig støtte efter stk. 1. Stk. 6. Hvis en person, der er berettiget til særlig støtte, og som har en rimelig bolig, på eget initiativ forøger sine boligudgifter, f.eks. ved at flytte til en anden bolig, medtages den forøgede boligudgift ikke ved beregning af den særlige støtte efter stk. 1. Stk. 7. Særlig støtte efter stk. 1-3 reduceres med det beløb, hvormed den pågældendes nettoindtægter overstiger den nettoindtægt, den pågældende ville kunne få, såfremt der alene blev ydet hjælp efter reglerne i lovens § 68, stk. 2, nr. 1, § 69 j, stk. 2, nr. 1, § 71, stk. 2, nr. 2, eller § 74 a, stk. 3, nr. 1. For et ægtepar reduceres den særlige støtte med det beløb, hvormed parrets samlede nettoindtægter overstiger den nettohjælp, parret samlet ville kunne opnå efter reglerne i lovens §§ 16-20, § 68, stk. 2, nr. 1, § 69 j, stk. 2, nr. 1, § 71, stk. 2, nr. 2 eller § 74 a, stk. 3, nr. 1. Stk. 8. Inden der sker reduktion efter stk. 4, foretages fradrag for nødvendige udgifter til arbejdsredskaber og -beklædning samt til transport i forbindelse med erhvervelse af indtægterne, som personen ikke modtager godtgørelse for. Transportgodtgørelse for dokumenterede udgifter til nødvendig transport ved udførelse af lønnet arbejde eller ulønnet, frivilligt arbejde fradrages ikke i den særlige støtte efter stk. 1."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Den beregnede særlige støtte efter § 5 kan sammen med ansøgerens øvrige nettoindtægter, herunder ressourceforløbsydelse under jobafklarings- eller ressourceforløb, revalideringsydelse eller ledighedsydelse efter §§ 68, 69 j, 71 og 74 a i lov om aktiv socialpolitik, ikke overstige 90 pct. af ansøgerens hidtidige nettoindtægter. Ved de hidtidige nettoindtægter forstås indtægten i den seneste kalendermåned før den oprindelige ændring, der førte til behov for hjælp, jf. § 11, stk. 2. i lov om aktiv socialpolitik, indtrådte. Hvis dette beløb ikke i det enkelte tilfælde er et rimeligt udtryk for ansøgerens indtjeningsevne, anvendes i stedet den gennemsnitlige indtægt i de seneste tre kalendermåneder. I det omfang, den beregnede særlige støtte efter § 5 overstiger grænsen efter 1. pkt., nedsættes den særlige støtte efter lovens § 87 i overensstemmelse hermed. Stk. 2. For ægtepar foretages nedsættelsen af den særlige støtte efter stk. 1 ved at sammenholde summen af de samlede nettoindtægter og den samlede udmålte særlige støtte til parret med 90 pct. af parrets hidtidige nettoindtægter. Stk. 3. Personer, der ikke har forsørgelsespligt over for børn, er dog uafhængigt af tidligere indtægter berettiget til at modtage den særlige støtte, der kan beregnes efter § 5, i det omfang den særlige støtte ikke sammen med ansøgerens øvrige nettoindtægter, herunder ressourceforløbsydelse under jobafklarings- eller ressourceforløb, revalideringsydelse eller ledighedsydelse efter §§ 68, 69 j, 71 eller 74 a i lov om aktiv socialpolitik, overstiger den nettoindtægt, der svarer til det beløb, som en person, der er fyldt 30 år og har forsørgelsespligt over for børn, har ret til efter lovens § 68, stk. 2, nr. 1, § 69 j, stk. 2, nr. 1, § 71, stk. 2, nr. 2 eller § 74 a, stk. 3, nr. 1."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Såfremt der er udbetalt hjælp efter §§ 16, 68, 69 j, 71, 74 a eller 87 i lov om aktiv socialpolitik i en sammenhængende periode på 3 måneder inden for de sidste 18 måneder, kan den særlige støtte efter lovens § 87 sammenlagt med den pågældendes øvrige nettoindtægter ikke overstige den nettoindtægt, som den pågældende ville have ved en bruttoindtægt, der svarer til højeste dagpengebeløb efter § 47 i lov om arbejdsløshedsforsikring m.v. Den beregnede særlige støtte efter §§ 5 og 6 nedsættes i overensstemmelse hermed. Stk. 2. For ægtepar foretages nedsættelsen af den særlige støtte efter stk. 1 ved at sammenholde summen af de samlede nettoindtægter og den samlede udmålte særlige støtte til parret med den nettoindtægt, parret ville have ved en bruttoindtægt, der svarer til to gange højeste dagpengebeløb efter § 47 i lov om arbejdsløshedsforsikring m.v. Stk. 3. En person, der modtager hjælp efter lovens §§ 68, 69 j, 71 eller 74 a, i lov om aktiv socialpolitik og som har fået hjælpen nedsat til mindstesatsen efter lovens § 16, stk. 2, fordi personen er omfattet af lovens §§ 10 f, 10 h og 10 j, er uafhængigt af tidligere indtægter berettiget til at modtage den særlige støtte, der kan beregnes efter § 5, i det omfang den særlige støtte ikke overstiger 15.604 kr. (2025-niveau) brutto. En person, der er gift eller samlevende med en person, der modtager hjælp efter lovens § 16, stk. 2, og §§ 17 og 18, eller som er omfattet af lovens §§ 10 f, 10 h eller 10 j, er uafhængigt af tidligere indtægter berettiget til at modtage den særlige støtte, der kan beregnes efter § 5, i det omfang den særlige støtte ikke sammen med ansøgerens øvrige nettoindtægter overstiger den nettoindtægt, der svarer til 15.604 kr. (2025-niveau) brutto. Stk. 4. Der foretages dog ikke nedsættelse efter stk. 1-2, såfremt der udbetales revalideringsydelse efter lovens § 71, og det må anses for sandsynligt, at behovet for hjælp bortfalder, når revalideringen er gennemført. Nedsættelsen foretages i disse tilfælde heller ikke i perioder, hvor udbetaling af revalideringsydelse midlertidigt er sat i bero. Stk. 5. Den sammenhængende periode, der er nævnt i stk. 1-2, anses for afbrudt, såfremt der i en måned ikke udbetales hjælp efter §§ 68, 69 j, 71 eller § 74 a i lov om aktiv socialpolitik, og udbetalingen af hjælp efter lovens §§ 68, 69 j, 71 eller § 74 a herefter genoptages som følge af, at der foreligger en ny ændring af ansøgerens forhold. Genoptages udbetalingen af hjælp, uden at der foreligger en ny social begivenhed, anses den sammenhængende periode ikke for afbrudt, men den periode, hvori der ikke er udbetalt hjælp, medregnes ikke ved opgørelse af 3 måneders-perioden. Stk. 6. Nedsættelse af hjælpen efter stk. 1-2 foretages for den førstfølgende udbetalingsperiode efter, at 3 måneders-perioden er udløbet."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Nettoindtægter efter §§ 5, 6 og 7 opgøres, hvor intet andet er anført, på grundlag af alle den pågældendes bruttoindtægter, herunder indtægter, der er udbetalt i medfør af lov om aktiv socialpolitik, men undtaget de indtægter, der efter § 33 i lov om aktiv socialpolitik ikke foretages fradrag for. Stk. 2. I beregningen af nettoindtægten indgår ressourceforløbsydelsen under jobafklarings- eller ressourceforløb, revalideringsydelse eller ledighedsydelse med det beløb, der ville have været udbetalt, hvis personen ikke havde været omfattet af en sanktion i lov om aktiv socialpolitik om nedsættelse af, fradrag i og ophør af hjælpen. Stk. 3. Nettoindtægterne beregnes ved, at der fra bruttoindtægterne fratrækkes skat, arbejdsmarkedsbidrag, ATP-bidrag og eventuelle kollektive pensionsbidrag."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ved beregning af skattevirkningen i § 4 og af nettoindtægterne i §§ 5, 6 og 7 anvendes de fradrag og trækprocenter, som fremgår af ansøgerens og ægtefællens skattekort, jf. dog § 4, stk. 2, 2. pkt."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Særlig støtte til personer, der har ejerbolig eller andelsbolig, er tilbagebetalingspligtig i det omfang, den særlige støtte er udbetalt til dækning af udgifter i forbindelse med lån. Stk. 2. Såfremt de månedlige nettoudgifter i forbindelse med lån overstiger den særlige støtte, er den særlige støtte fuldt ud tilbagebetalingspligtig. Overstiger den særlige støtte de månedlige nettoudgifter, er det kun et beløb svarende til disse udgifter, der er tilbagebetalingspligtigt. Stk. 3. Nettoudgifterne i forbindelse med lån opgøres som afdrag, renter og bidrag fratrukket værdien af skattefradraget for renter og bidrag."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. For personer, der modtager ressourceforløbsydelse under jobafklarings- eller ressourceforløb, revalideringsydelse eller ledighedsydelse, udbetales støtten efter § 87 i lov om aktiv socialpolitik samtidig med hjælpen efter lovens §§ 68, 69 j, 71 eller 74 a."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bekendtgørelsen træder i kraft den 1. juli 2025. Stk. 2. Hjælp, der er udbetalt efter de tidligere gældende §§ 22-25 i lov om aktiv socialpolitik, jf. lovbekendtgørelse nr. 808 af 25. juni 2024, i 3 måneder forud for den 1. juli 2025, tæller med i 3 måneders opgørelsen efter § 7, stk. 1. Stk. 3. Bekendtgørelse nr. 1975 af 11. december 2020 om særlig støtte efter § 34 i lov om aktiv socialpolitik ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan ydes særlig støtte til personer, som har været ude for en ændring af deres forhold, jf. § 11, stk. 2, i lov om aktiv socialpolitik, og som er særligt vanskeligt stillede på grund af høje boligudgifter eller stor forsørgerbyrde. Den særlige støtte ydes særskilt eller som supplement til udbetaling af hjælp efter kapitel 6 a-7 i lov om aktiv socialpolitik.",
      "valid_from": "2025-06-18",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Særlig støtte kan ikke ydes til personer, der modtager kontanthjælp efter § 16 i lov om aktiv socialpolitik, eller personer, som har valgt ikke at modtage kontanthjælp efter lovens § 16. Dette gælder dog ikke for personer, som modtager supplerende kontanthjælp samtidig med en anden offentlig forsørgelsesydelse f.eks. arbejdsløshedsdagpenge eller sygedagpenge.",
      "valid_from": "2025-06-18",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Der kan ydes særlig støtte, når nettoboligudgiften, som opgjort efter § 4 1) overstiger 3.500 kr. (2025-niveau) pr. måned for personer, der ikke har forsørgelsespligt over for børn, 2) overstiger 5.150 kr. (2025-niveau) pr. måned for personer, der har forsørgelsespligt over for et hjemmeboende barn, eller 3) overstiger 5.250 kr. (2025-niveau) pr. måned for personer, der har forsørgelsespligt over for et ikke hjemmeboende barn. Stk. 2. For personer, der har forsørgelsespligt over for mere end et barn, nedsættes grænsebeløbet efter stk. 1 med 950 kr. (2025-niveau) pr. måned pr. hjemmeboende barn ud over det første barn og med 750 kr. (2025-niveau) pr. måned pr. udeboende barn ud over det første barn, forudsat det udeboende barn har bopæl her i riget. Stk. 3. For personer, der havde folkeregisteradresse her i riget den 30. juni 2002, og som har forsørgelsespligt over for et barn, der opholder sig i udlandet, foretages nedsættelse af grænsebeløbet efter stk. 2, hvis det kan dokumenteres, at den forsørgelsespligtige yder bidrag til barnets forsørgelse. Stk. 4. For personer, der har opnået folkeregisteradresse her i riget den 1. juli 2002 eller senere, og som har forsørgelsespligt over for et barn, der opholder sig i udlandet, foretages nedsættelsen af grænsebeløbet efter stk. 2, hvis forsørgeren efter EU-retten ville være berettiget til ydelsen. Stk. 5. De beløb, der er nævnt i stk. 1-2, reguleres en gang årligt den 1. januar med satsreguleringsprocenten, jf. lov om en satsreguleringsprocent. De regulerede beløb afrundes til nærmeste kronebeløb, der er deleligt med 50. Beskæftigelsesministeren bekendtgør størrelsen af de regulerede beløb. Stk. 6. Grænsebeløbet opgøres på grundlag af den pågældendes forsørgelsespligter på udbetalingstidspunktet.",
      "valid_from": "2025-06-18",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Til nettoboligudgiften medregnes for lejere huslejeudgiften efter fradrag af tilskud efter boliglovgivningen, og for ejere medregnes ejendomsværdibeskatningen, udgifter i forbindelse med lån, der vedrører boligen, fratrukket værdien af skattefradraget og fradrag af eventuelle tilskud og lån efter boliglovgivningen. For andelshavere i andelsboliger medregnes boligafgiften samt udgifter i forbindelse med lån, der vedrører boligen, fratrukket værdien af skattefradraget. Stk. 2. Såfremt skattekortfradraget overstiger den hjælp, der kan beregnes til pågældende efter § 68, stk. 2, nr. 1, § 69 j, stk. 2, nr. 1, § 71, stk. 2, nr. 2 eller § 74 a, stk. 3, nr. 1, i lov om aktiv socialpolitik svarende til 16.972 kr. (2025-niveau), ses der ved beregning af værdien af skattefradraget efter stk. 1 bort fra fradragsberettigede udgifter, svarende til forskellen mellem skattekortfradraget og den hjælp, der kan beregnes efter §§ 68, 69 j, 71 og 74 a i lov om aktiv socialpolitik. For ægtefæller forudsætter dette dog, at det uudnyttede fradrag ikke kan udnyttes ved at blive overført til den anden ægtefælle. Stk. 3. Til nettoboligudgiften medregnes endvidere udgifterne til vand, varme, gas, elektricitet, ydelser vedrørende boligindskudslån og andre løbende udgifter, der er knyttet til boligen. Stk. 4. Indtægter fra sælgerpantebreve, der som led i et fast arrangement er brugt til at nedbringe boligudgiften, samt fremleje- og lejeindtægter fradrages i nettoboligudgiften. Fradraget opgøres som nettoindtægten, efter at en evt. skat af indtægten er betalt. Stk. 5. For ejerboliger og andelsboliger beregnes de månedlige udgifter i forbindelse med lån og de skattemæssige virkninger heraf på baggrund af den senest forudgående terminsbetaling. Stk. 6. De beregnede månedlige udgifter efter stk. 5 benyttes ved beregning af den særlige støtte efter § 5 for den resterende del af kalenderåret. Ved begyndelsen af et nyt kalenderår foretages en ny beregning efter stk. 5. Såfremt et lån bliver færdigbetalt i løbet af et kalenderår, foretages en ny beregning efter stk. 5 gældende fra måneden efter, at lånet er færdigbetalt.",
      "valid_from": "2025-06-18",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Særlig støtte ydes som et skattefrit beløb, der som udgangspunkt svarer til det beløb, hvormed den pågældendes nettoboligudgift overstiger det grænsebeløb, der kan fastsættes efter § 3, jf. dog §§ 6 og 7. Til et ægtepar, hvor begge ægtefæller er berettigede til særlig støtte, udgør den særlige støtte som udgangspunkt det beløb, hvormed hver af ægtefællernes andele af nettoboligudgiften overstiger den pågældende ægtefælles grænsebeløb. Stk. 2. Til et ægtepar, hvor kun den ene ægtefælle er berettiget til særlig støtte, jf. § 1, stk. 1, beregnes den særlige støtte til den ægtefælle, der er berettiget til hjælp efter § 87 i lov om aktiv socialpolitik, som til en enlig på grundlag af ægtefællens andel af nettoboligudgifterne, jf. dog stk. 3 og 6, § 6, stk. 2, og § 7, stk. 2. Stk. 3. For personer, der har fælles husførelse med andre, beregnes nettoboligudgiften som udgangspunkt med lige andele til hver af parterne. Stk. 4. Hvis et ægtepar har store boligudgifter, og der er betydelige forskelle i de hidtidige indtægter, bliver princippet om ligedeling fraveget, og i stedet beregnes nettoboligudgiften efter §§ 4 og 5 forholdsmæssigt efter de pågældendes indtægter, før behovet for hjælp er opstået. Stk. 5. Hvis der kan skaffes en rimelig, billigere bolig, jf. lovens § 87, stk. 2, er det nettoudgiften til denne, der lægges til grund ved beregning af særlig støtte efter stk. 1. Stk. 6. Hvis en person, der er berettiget til særlig støtte, og som har en rimelig bolig, på eget initiativ forøger sine boligudgifter, f.eks. ved at flytte til en anden bolig, medtages den forøgede boligudgift ikke ved beregning af den særlige støtte efter stk. 1. Stk. 7. Særlig støtte efter stk. 1-3 reduceres med det beløb, hvormed den pågældendes nettoindtægter overstiger den nettoindtægt, den pågældende ville kunne få, såfremt der alene blev ydet hjælp efter reglerne i lovens § 68, stk. 2, nr. 1, § 69 j, stk. 2, nr. 1, § 71, stk. 2, nr. 2, eller § 74 a, stk. 3, nr. 1. For et ægtepar reduceres den særlige støtte med det beløb, hvormed parrets samlede nettoindtægter overstiger den nettohjælp, parret samlet ville kunne opnå efter reglerne i lovens §§ 16-20, § 68, stk. 2, nr. 1, § 69 j, stk. 2, nr. 1, § 71, stk. 2, nr. 2 eller § 74 a, stk. 3, nr. 1. Stk. 8. Inden der sker reduktion efter stk. 4, foretages fradrag for nødvendige udgifter til arbejdsredskaber og -beklædning samt til transport i forbindelse med erhvervelse af indtægterne, som personen ikke modtager godtgørelse for. Transportgodtgørelse for dokumenterede udgifter til nødvendig transport ved udførelse af lønnet arbejde eller ulønnet, frivilligt arbejde fradrages ikke i den særlige støtte efter stk. 1.",
      "valid_from": "2025-06-18",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Den beregnede særlige støtte efter § 5 kan sammen med ansøgerens øvrige nettoindtægter, herunder ressourceforløbsydelse under jobafklarings- eller ressourceforløb, revalideringsydelse eller ledighedsydelse efter §§ 68, 69 j, 71 og 74 a i lov om aktiv socialpolitik, ikke overstige 90 pct. af ansøgerens hidtidige nettoindtægter. Ved de hidtidige nettoindtægter forstås indtægten i den seneste kalendermåned før den oprindelige ændring, der førte til behov for hjælp, jf. § 11, stk. 2. i lov om aktiv socialpolitik, indtrådte. Hvis dette beløb ikke i det enkelte tilfælde er et rimeligt udtryk for ansøgerens indtjeningsevne, anvendes i stedet den gennemsnitlige indtægt i de seneste tre kalendermåneder. I det omfang, den beregnede særlige støtte efter § 5 overstiger grænsen efter 1. pkt., nedsættes den særlige støtte efter lovens § 87 i overensstemmelse hermed. Stk. 2. For ægtepar foretages nedsættelsen af den særlige støtte efter stk. 1 ved at sammenholde summen af de samlede nettoindtægter og den samlede udmålte særlige støtte til parret med 90 pct. af parrets hidtidige nettoindtægter. Stk. 3. Personer, der ikke har forsørgelsespligt over for børn, er dog uafhængigt af tidligere indtægter berettiget til at modtage den særlige støtte, der kan beregnes efter § 5, i det omfang den særlige støtte ikke sammen med ansøgerens øvrige nettoindtægter, herunder ressourceforløbsydelse under jobafklarings- eller ressourceforløb, revalideringsydelse eller ledighedsydelse efter §§ 68, 69 j, 71 eller 74 a i lov om aktiv socialpolitik, overstiger den nettoindtægt, der svarer til det beløb, som en person, der er fyldt 30 år og har forsørgelsespligt over for børn, har ret til efter lovens § 68, stk. 2, nr. 1, § 69 j, stk. 2, nr. 1, § 71, stk. 2, nr. 2 eller § 74 a, stk. 3, nr. 1.",
      "valid_from": "2025-06-18",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Såfremt der er udbetalt hjælp efter §§ 16, 68, 69 j, 71, 74 a eller 87 i lov om aktiv socialpolitik i en sammenhængende periode på 3 måneder inden for de sidste 18 måneder, kan den særlige støtte efter lovens § 87 sammenlagt med den pågældendes øvrige nettoindtægter ikke overstige den nettoindtægt, som den pågældende ville have ved en bruttoindtægt, der svarer til højeste dagpengebeløb efter § 47 i lov om arbejdsløshedsforsikring m.v. Den beregnede særlige støtte efter §§ 5 og 6 nedsættes i overensstemmelse hermed. Stk. 2. For ægtepar foretages nedsættelsen af den særlige støtte efter stk. 1 ved at sammenholde summen af de samlede nettoindtægter og den samlede udmålte særlige støtte til parret med den nettoindtægt, parret ville have ved en bruttoindtægt, der svarer til to gange højeste dagpengebeløb efter § 47 i lov om arbejdsløshedsforsikring m.v. Stk. 3. En person, der modtager hjælp efter lovens §§ 68, 69 j, 71 eller 74 a, i lov om aktiv socialpolitik og som har fået hjælpen nedsat til mindstesatsen efter lovens § 16, stk. 2, fordi personen er omfattet af lovens §§ 10 f, 10 h og 10 j, er uafhængigt af tidligere indtægter berettiget til at modtage den særlige støtte, der kan beregnes efter § 5, i det omfang den særlige støtte ikke overstiger 15.604 kr. (2025-niveau) brutto. En person, der er gift eller samlevende med en person, der modtager hjælp efter lovens § 16, stk. 2, og §§ 17 og 18, eller som er omfattet af lovens §§ 10 f, 10 h eller 10 j, er uafhængigt af tidligere indtægter berettiget til at modtage den særlige støtte, der kan beregnes efter § 5, i det omfang den særlige støtte ikke sammen med ansøgerens øvrige nettoindtægter overstiger den nettoindtægt, der svarer til 15.604 kr. (2025-niveau) brutto. Stk. 4. Der foretages dog ikke nedsættelse efter stk. 1-2, såfremt der udbetales revalideringsydelse efter lovens § 71, og det må anses for sandsynligt, at behovet for hjælp bortfalder, når revalideringen er gennemført. Nedsættelsen foretages i disse tilfælde heller ikke i perioder, hvor udbetaling af revalideringsydelse midlertidigt er sat i bero. Stk. 5. Den sammenhængende periode, der er nævnt i stk. 1-2, anses for afbrudt, såfremt der i en måned ikke udbetales hjælp efter §§ 68, 69 j, 71 eller § 74 a i lov om aktiv socialpolitik, og udbetalingen af hjælp efter lovens §§ 68, 69 j, 71 eller § 74 a herefter genoptages som følge af, at der foreligger en ny ændring af ansøgerens forhold. Genoptages udbetalingen af hjælp, uden at der foreligger en ny social begivenhed, anses den sammenhængende periode ikke for afbrudt, men den periode, hvori der ikke er udbetalt hjælp, medregnes ikke ved opgørelse af 3 måneders-perioden. Stk. 6. Nedsættelse af hjælpen efter stk. 1-2 foretages for den førstfølgende udbetalingsperiode efter, at 3 måneders-perioden er udløbet.",
      "valid_from": "2025-06-18",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Nettoindtægter efter §§ 5, 6 og 7 opgøres, hvor intet andet er anført, på grundlag af alle den pågældendes bruttoindtægter, herunder indtægter, der er udbetalt i medfør af lov om aktiv socialpolitik, men undtaget de indtægter, der efter § 33 i lov om aktiv socialpolitik ikke foretages fradrag for. Stk. 2. I beregningen af nettoindtægten indgår ressourceforløbsydelsen under jobafklarings- eller ressourceforløb, revalideringsydelse eller ledighedsydelse med det beløb, der ville have været udbetalt, hvis personen ikke havde været omfattet af en sanktion i lov om aktiv socialpolitik om nedsættelse af, fradrag i og ophør af hjælpen. Stk. 3. Nettoindtægterne beregnes ved, at der fra bruttoindtægterne fratrækkes skat, arbejdsmarkedsbidrag, ATP-bidrag og eventuelle kollektive pensionsbidrag.",
      "valid_from": "2025-06-18",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ved beregning af skattevirkningen i § 4 og af nettoindtægterne i §§ 5, 6 og 7 anvendes de fradrag og trækprocenter, som fremgår af ansøgerens og ægtefællens skattekort, jf. dog § 4, stk. 2, 2. pkt.",
      "valid_from": "2025-06-18",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Særlig støtte til personer, der har ejerbolig eller andelsbolig, er tilbagebetalingspligtig i det omfang, den særlige støtte er udbetalt til dækning af udgifter i forbindelse med lån. Stk. 2. Såfremt de månedlige nettoudgifter i forbindelse med lån overstiger den særlige støtte, er den særlige støtte fuldt ud tilbagebetalingspligtig. Overstiger den særlige støtte de månedlige nettoudgifter, er det kun et beløb svarende til disse udgifter, der er tilbagebetalingspligtigt. Stk. 3. Nettoudgifterne i forbindelse med lån opgøres som afdrag, renter og bidrag fratrukket værdien af skattefradraget for renter og bidrag.",
      "valid_from": "2025-06-18",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. For personer, der modtager ressourceforløbsydelse under jobafklarings- eller ressourceforløb, revalideringsydelse eller ledighedsydelse, udbetales støtten efter § 87 i lov om aktiv socialpolitik samtidig med hjælpen efter lovens §§ 68, 69 j, 71 eller 74 a.",
      "valid_from": "2025-06-18",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Bekendtgørelsen træder i kraft den 1. juli 2025. Stk. 2. Hjælp, der er udbetalt efter de tidligere gældende §§ 22-25 i lov om aktiv socialpolitik, jf. lovbekendtgørelse nr. 808 af 25. juni 2024, i 3 måneder forud for den 1. juli 2025, tæller med i 3 måneders opgørelsen efter § 7, stk. 1. Stk. 3. Bekendtgørelse nr. 1975 af 11. december 2020 om særlig støtte efter § 34 i lov om aktiv socialpolitik ophæves.",
      "valid_from": "2025-06-18",
      "valid_to": null
    }
  ],
  "definitions": [
    {
      "term": "de hidtidige nettoindtægter",
      "definition": "indtægten i den seneste kalendermåned før den oprindelige ændring, der førte til behov for hjælp, jf",
      "source_provision": "3:6"
    }
  ]
}
