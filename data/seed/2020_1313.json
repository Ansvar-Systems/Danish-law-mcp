{
  "id": "2020:1313",
  "type": "statute",
  "title": "Bekendtgørelse om afvikling af idrætsarrangementer m.v. som led i håndtering af covid-19",
  "short_name": "BEK H#LOKDOK04",
  "status": "in_force",
  "issued_date": "2020-09-08",
  "url": "https://www.retsinformation.dk/eli/lta/2020/1313/xml",
  "description": "Retsinformation source. DocumentId=CN001361; AccessionNumber=B20200131305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan efter reglerne i denne bekendtgørelse uanset § 1 i bekendtgørelse om forbud mod store forsamlinger i forbindelse med håndteringen af covid-19 afvikles indendørs og udendørs idrætsarrangementer på faciliteter m.v., hvor der er flere end 500 personer til stede samtidig. Idrætsarrangementer efter 1. pkt. omfatter alle sportsgrene inden for den professionelle idræt og amatøridrætten, herunder fodbold, håndbold, ishockey, hestesport, badminton og motorsport. 1. pkt. omfatter ikke fodboldkampe, der afvikles i 3F Superliga, jf. bekendtgørelse om afvikling af kampe i 3F Superliga som led i håndtering af covid-19. Stk. 2. Stk. 1 finder tilsvarende anvendelse på øvrige arrangementer, herunder koncerter og storskærmsarrangementer, der finder sted på et stadion, som er omfattet af bekendtgørelse om afvikling af kampe i 3F Superliga som led i håndtering af covid-19."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den fysiske eller juridiske person, der er ansvarlig for et arrangement, skal sikre, at den facilitet m.v., hvor arrangementet afvikles, er opdelt i klart adskilte sektioner med egen ind- og udgang og egne servicefaciliteter (salgs-, sanitets- og garderobeområder m.v.), og at der maksimalt tillades adgang for 500 tilskuere i hver sektion. Tilskuere i en sektion må ikke tillades adgang til en anden sektion. Stk. 2. Tilskuerne i de enkelte sektioner skal i det væsentlige sidde ned på faste pladser, og der skal fremad, bagud og til siderne være 1 meters afstand imellem hver siddende tilskuer, dog ikke imellem personer fra samme husstand og tilsvarende nære kontakter. I det omfang, et tomt sæde mellem hver siddende tilskuer ikke opfylder kravet i 1. pkt. om 1 meters afstand imellem hver tilskuer, skal der iværksættes yderligere smitteforebyggende tiltag, herunder øget tilgængelighed af håndsprit, der lever op til sundhedsmyndighedernes retningslinjer, samt sikring af fornøden ventilation. Stk. 3. Medarbejdere på faciliteten m.v. skal på tidspunktet for afviklingen af et arrangement, være instrueret i korrekt håndtering af fødevarer, korrekt hygiejne og brug af værnemidler. Stk. 4. § 8 i bekendtgørelse om forbud mod større forsamlinger og mod adgang til og restriktioner for lokaler i forbindelse med håndtering af covid-19 finder tilsvarende anvendelse på lokaler i faciliteten m.v. eller med tilknytning til faciliteten m.v., herunder for lokaler med servicefaciliteter (salgs-, sanitets- og garderobeområder m.v.)."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den fysiske eller juridiske person, der er ansvarlig for arrangementet, skal udarbejde en plan for en sundhedsmæssigt forsvarlig afvikling af arrangementet. Planen skal være udarbejdet senest 14 dage, inden arrangementet afholdes. Planen skal indeholde en beskrivelse af de tiltag, der vil blive iværksat, herunder hvordan ankomst til, færden på og afgang fra faciliteten m.v. samt sektionsopdeling m.v., vil blive håndteret, og hvor mange kontrollører der vil være til stede, og hvordan mulighederne for smitteopsporing sikres. Hver enkelt plan kan omfatte et eller flere fremtidige arrangementer. Planen skal udarbejdes ved hjælp af en skabelon, som politiet under inddragelse af sundhedsmyndighederne stiller til rådighed. Stk. 2. Den fysiske eller juridiske person, der er ansvarlig for arrangementet, skal med henblik på politiets kontrol efter anmodning fra politiet indsende den plan for en sundhedsmæssigt forsvarlig afvikling af arrangementet, der er nævnt i stk. 1. Der kan i forbindelse med anmodningen fastsættes en anden frist end den, der er nævnt i stk. 1, 2. pkt. Stk. 3. Politiets kontrol efter stk. 2 foretages på baggrund af den udarbejdede plan sammenholdt med kapaciteten, indretningen, adgangsforholdene m.v. for faciliteten m.v. Der skal i forbindelse med kontrollen bl.a. lægges vægt på, at det er muligt at overholde kravene i § 2. Stk. 4. Politiet kan under inddragelse af sundhedsmyndighederne fastsætte vilkår for afviklingen af et arrangement, herunder om at der skal foretages ændringer af planen for en sundhedsmæssigt forsvarlig afvikling af arrangementer. Stk. 5. Politiet kan til enhver tid under inddragelse af sundhedsmyndighederne ændre de fastsatte vilkår nævnt i stk. 4, herunder fastsætte nye vilkår, hvis den fysiske eller juridiske person, der er ansvarlig for arrangementet, gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, eller hvis der er grund til at antage, at arrangementet ikke kan afvikles på en sundhedsmæssigt forsvarlig måde. Stk. 6. Politiet kan til enhver tid meddele den fysiske eller juridiske person, der er ansvarlig for arrangementet, forbud mod at afvikle arrangementet, hvis den fysiske eller juridiske person gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, eller hvis der er grund til at antage, at arrangementet ikke kan afvikles på en sundhedsmæssigt forsvarlig måde."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Politiet kan i forbindelse med afviklingen af et arrangement meddele den fysiske eller juridiske person, der er ansvarlig for arrangementet, sådanne påbud, som skønnes nødvendige for at sikre en sundhedsmæssigt forsvarlig afvikling af arrangementet, herunder tillige påbud om at arrangementet straks skal afbrydes eller afsluttes. Stk. 2. Politiet kan meddele tilskuere, som i forbindelse med arrangementet er til stede på og i umiddelbar nærhed af den pågældende facilitet m.v., sådanne påbud, som skønnes nødvendige for at sikre en sundhedsmæssigt forsvarlig afvikling af arrangementet, herunder påbud om at personerne skal forlade stedet. Stk. 3. Politiets skønsudøvelse efter stk. 1 og 2 skal ske under hensyntagen til Sundhedsstyrelsens generelle anbefalinger vedrørende smittefaren fra covid-19."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Politiet bemyndiges til at varetage sundheds- og ældreministerens beføjelser efter denne bekendtgørelse. Stk. 2. Politiets afgørelser efter denne bekendtgørelse kan ikke påklages til sundheds- og ældreministeren. Afgørelserne kan påklages til rigspolitichefen. Rigspolitichefens afgørelser i klagesager kan ikke påklages til justitsministeren."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Med bøde straffes den, der 1) overtræder § 2, stk. 1, § 3, stk. 1 og 2, 2) overtræder vilkår, forbud eller undlader at efterkomme et påbud efter § 3, stk. 4-6, og § 4, stk. 1 og 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft ved bekendtgørelse i Lovtidende. Stk. 2. Bestemmelsen i § 3, stk. 1, 2. pkt., finder ikke anvendelse for arrangementer, der afholdes i perioden fra den 9. september 2020 til den 23. september 2020. Stk. 3. Bekendtgørelsen ophæves den 1. november 2020. Stk. 4. Bekendtgørelsen gælder ikke for arrangementer, der afvikles i de kommuner, der fremgår af bilag 1."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan efter reglerne i denne bekendtgørelse uanset § 1 i bekendtgørelse om forbud mod store forsamlinger i forbindelse med håndteringen af covid-19 afvikles indendørs og udendørs idrætsarrangementer på faciliteter m.v., hvor der er flere end 500 personer til stede samtidig. Idrætsarrangementer efter 1. pkt. omfatter alle sportsgrene inden for den professionelle idræt og amatøridrætten, herunder fodbold, håndbold, ishockey, hestesport, badminton og motorsport. 1. pkt. omfatter ikke fodboldkampe, der afvikles i 3F Superliga, jf. bekendtgørelse om afvikling af kampe i 3F Superliga som led i håndtering af covid-19. Stk. 2. Stk. 1 finder tilsvarende anvendelse på øvrige arrangementer, herunder koncerter og storskærmsarrangementer, der finder sted på et stadion, som er omfattet af bekendtgørelse om afvikling af kampe i 3F Superliga som led i håndtering af covid-19.",
      "valid_from": "2020-09-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den fysiske eller juridiske person, der er ansvarlig for et arrangement, skal sikre, at den facilitet m.v., hvor arrangementet afvikles, er opdelt i klart adskilte sektioner med egen ind- og udgang og egne servicefaciliteter (salgs-, sanitets- og garderobeområder m.v.), og at der maksimalt tillades adgang for 500 tilskuere i hver sektion. Tilskuere i en sektion må ikke tillades adgang til en anden sektion. Stk. 2. Tilskuerne i de enkelte sektioner skal i det væsentlige sidde ned på faste pladser, og der skal fremad, bagud og til siderne være 1 meters afstand imellem hver siddende tilskuer, dog ikke imellem personer fra samme husstand og tilsvarende nære kontakter. I det omfang, et tomt sæde mellem hver siddende tilskuer ikke opfylder kravet i 1. pkt. om 1 meters afstand imellem hver tilskuer, skal der iværksættes yderligere smitteforebyggende tiltag, herunder øget tilgængelighed af håndsprit, der lever op til sundhedsmyndighedernes retningslinjer, samt sikring af fornøden ventilation. Stk. 3. Medarbejdere på faciliteten m.v. skal på tidspunktet for afviklingen af et arrangement, være instrueret i korrekt håndtering af fødevarer, korrekt hygiejne og brug af værnemidler. Stk. 4. § 8 i bekendtgørelse om forbud mod større forsamlinger og mod adgang til og restriktioner for lokaler i forbindelse med håndtering af covid-19 finder tilsvarende anvendelse på lokaler i faciliteten m.v. eller med tilknytning til faciliteten m.v., herunder for lokaler med servicefaciliteter (salgs-, sanitets- og garderobeområder m.v.).",
      "valid_from": "2020-09-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den fysiske eller juridiske person, der er ansvarlig for arrangementet, skal udarbejde en plan for en sundhedsmæssigt forsvarlig afvikling af arrangementet. Planen skal være udarbejdet senest 14 dage, inden arrangementet afholdes. Planen skal indeholde en beskrivelse af de tiltag, der vil blive iværksat, herunder hvordan ankomst til, færden på og afgang fra faciliteten m.v. samt sektionsopdeling m.v., vil blive håndteret, og hvor mange kontrollører der vil være til stede, og hvordan mulighederne for smitteopsporing sikres. Hver enkelt plan kan omfatte et eller flere fremtidige arrangementer. Planen skal udarbejdes ved hjælp af en skabelon, som politiet under inddragelse af sundhedsmyndighederne stiller til rådighed. Stk. 2. Den fysiske eller juridiske person, der er ansvarlig for arrangementet, skal med henblik på politiets kontrol efter anmodning fra politiet indsende den plan for en sundhedsmæssigt forsvarlig afvikling af arrangementet, der er nævnt i stk. 1. Der kan i forbindelse med anmodningen fastsættes en anden frist end den, der er nævnt i stk. 1, 2. pkt. Stk. 3. Politiets kontrol efter stk. 2 foretages på baggrund af den udarbejdede plan sammenholdt med kapaciteten, indretningen, adgangsforholdene m.v. for faciliteten m.v. Der skal i forbindelse med kontrollen bl.a. lægges vægt på, at det er muligt at overholde kravene i § 2. Stk. 4. Politiet kan under inddragelse af sundhedsmyndighederne fastsætte vilkår for afviklingen af et arrangement, herunder om at der skal foretages ændringer af planen for en sundhedsmæssigt forsvarlig afvikling af arrangementer. Stk. 5. Politiet kan til enhver tid under inddragelse af sundhedsmyndighederne ændre de fastsatte vilkår nævnt i stk. 4, herunder fastsætte nye vilkår, hvis den fysiske eller juridiske person, der er ansvarlig for arrangementet, gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, eller hvis der er grund til at antage, at arrangementet ikke kan afvikles på en sundhedsmæssigt forsvarlig måde. Stk. 6. Politiet kan til enhver tid meddele den fysiske eller juridiske person, der er ansvarlig for arrangementet, forbud mod at afvikle arrangementet, hvis den fysiske eller juridiske person gør sig skyldig i grov eller gentagen forsømmelse af de tiltag, der er indeholdt i planen for en sundhedsmæssig forsvarlig afvikling af arrangementet, eller hvis der er grund til at antage, at arrangementet ikke kan afvikles på en sundhedsmæssigt forsvarlig måde.",
      "valid_from": "2020-09-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Politiet kan i forbindelse med afviklingen af et arrangement meddele den fysiske eller juridiske person, der er ansvarlig for arrangementet, sådanne påbud, som skønnes nødvendige for at sikre en sundhedsmæssigt forsvarlig afvikling af arrangementet, herunder tillige påbud om at arrangementet straks skal afbrydes eller afsluttes. Stk. 2. Politiet kan meddele tilskuere, som i forbindelse med arrangementet er til stede på og i umiddelbar nærhed af den pågældende facilitet m.v., sådanne påbud, som skønnes nødvendige for at sikre en sundhedsmæssigt forsvarlig afvikling af arrangementet, herunder påbud om at personerne skal forlade stedet. Stk. 3. Politiets skønsudøvelse efter stk. 1 og 2 skal ske under hensyntagen til Sundhedsstyrelsens generelle anbefalinger vedrørende smittefaren fra covid-19.",
      "valid_from": "2020-09-08",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Politiet bemyndiges til at varetage sundheds- og ældreministerens beføjelser efter denne bekendtgørelse. Stk. 2. Politiets afgørelser efter denne bekendtgørelse kan ikke påklages til sundheds- og ældreministeren. Afgørelserne kan påklages til rigspolitichefen. Rigspolitichefens afgørelser i klagesager kan ikke påklages til justitsministeren.",
      "valid_from": "2020-09-08",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Med bøde straffes den, der 1) overtræder § 2, stk. 1, § 3, stk. 1 og 2, 2) overtræder vilkår, forbud eller undlader at efterkomme et påbud efter § 3, stk. 4-6, og § 4, stk. 1 og 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2020-09-08",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft ved bekendtgørelse i Lovtidende. Stk. 2. Bestemmelsen i § 3, stk. 1, 2. pkt., finder ikke anvendelse for arrangementer, der afholdes i perioden fra den 9. september 2020 til den 23. september 2020. Stk. 3. Bekendtgørelsen ophæves den 1. november 2020. Stk. 4. Bekendtgørelsen gælder ikke for arrangementer, der afvikles i de kommuner, der fremgår af bilag 1.",
      "valid_from": "2020-09-08",
      "valid_to": null
    }
  ],
  "definitions": []
}
