{
  "id": "2010:1580",
  "type": "statute",
  "title": "Bekendtgørelse om Tilbudsportalen samt om godkendelse af og tilsyn med visse private tilbud",
  "short_name": "BEK H#LOKDOK04",
  "status": "in_force",
  "issued_date": "2010-12-16",
  "url": "https://www.retsinformation.dk/eli/lta/2010/1580/xml",
  "description": "Retsinformation source. DocumentId=AO003681; AccessionNumber=B20100158005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med Tilbudsportalen er 1) at styrke overblikket og forbedre planlægningsgrundlaget for tilbud efter denne bekendtgørelse, 2) at styrke grundlaget for valg af konkrete tilbud til den enkelte borger, 3) at skabe en generel åbenhed og gennemskuelighed i de tilbud, der er registreret i portalen, 4) at skabe sammenlignelighed mellem tilbuddene, herunder mellem offentlige og private tilbud, og udgifterne til tilbuddene, og 5) at sikre en lige konkurrence mellem private og offentlige leverandører."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilbudsportalen skal være internetbaseret og tilgængelig, så både myndigheder, leverandører og borgere kan søge oplysninger på portalen. Stk. 2. Indberetninger til Tilbudsportalen skal ske elektronisk via internettet og i overensstemmelse med systematikken i den database, der er indrettet dertil. Stk. 3. Den myndighed, der indberetter, skal sørge for, at oplysningerne har en alment tilgængelig karakter."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilbudsportalen indeholder oplysninger om kommunale, regionale og private tilbud på det sociale område efter følgende bestemmelser i lov om social service, jf. lovens § 14, stk. 1: 1) § 32 (særlige dagtilbud). 2) § 36 (særlige klubtilbud). 3) § 66, nr. 1 og 2, jf. § 142, stk. 1, nr. 1, (generelt godkendte plejefamilier og generelt godkendte kommunale plejefamilier). 4) § 66, nr. 5 og 6 (opholdssteder og døgninstitutioner). 5) § 101 (tilbud om behandling af stofmisbrugere). 6) § 103 (beskyttet beskæftigelse). 7) § 104 (aktivitets- og samværstilbud). 8) §§ 107-110 (botilbud, forsorgshjem, kvindekrisecentre m.v.). Stk. 2. Tilbudsportalen indeholder også oplysninger om: 1) Behandlingstilbud til alkoholmisbrugere efter § 141 i sundhedsloven. 2) Almene ældreboliger, der ejes af en region, en kommune, en almen boligorganisation eller en selvejende institution, og som er tilvejebragt med særligt henblik på at betjene personer med betydelig og varigt nedsat fysisk eller psykisk funktionsevne, jf. § 105, stk. 2, i lov om almene boliger m.v. 3) Plejehjem efter § 192 i lov om social service. 4) Almene plejeboliger, der er omfattet af § 5, stk. 2, i lov om almene boliger m.v. eller lov om boliger for ældre og personer med handicap. Ved en plejebolig med serviceareal forstås en udlejningsbolig i den kommunale boligforsyning, hvor der til den samlede bebyggelse hører servicearealer for personer med behov for omfattende service og pleje efter lov om social service. 5) Friplejeboliger efter lov om friplejeboliger."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Er et tilbud sammensat af flere af de tilbud, som er nævnt i § 3, skal hvert enkelt af disse tilbud registreres i Tilbudsportalen."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kommunalbestyrelser og regionsråd indberetter oplysninger til Tilbudsportalen, jf. §§ 7 og 8 i lov om social service, om: 1) Kommunale og regionale tilbud efter serviceloven. 2) Behandlingstilbud til alkoholmisbrugere efter § 141 i sundhedsloven. 3) Almene ældreboliger efter § 105, stk. 2, i lov om almene boliger m.v. 4) Almene plejeboliger, der er omfattet af § 5, stk. 2, i lov om almene boliger m.v. eller lov om boliger for ældre og personer med handicap. 5) Friplejeboliger efter lov om friplejeboliger. Stk. 2. Oplysninger om private tilbud efter lov om social service § 66, stk. 5, og §§ 101 og 107, indberettes af den kommunalbestyrelse, der har godkendt tilbuddet som generelt egnet, jf. § 11 eller den kommunalbestyrelse eller det regionsråd, der har indgået en generel aftale om anvendelse af tilbuddet. Stk. 3. Oplysninger om private tilbud efter lov om social service, der ikke er omfattet af stk. 2, skal indberettes af den kommunalbestyrelse eller det regionsråd, som fører det generelle driftsorienterede tilsyn med tilbuddet, jf. § 148 a i lov om social service. Stk. 4. Oplysninger om friplejeboliger indberettes af kommunalbestyrelsen i beliggenhedskommunen. Stk. 5. Oplysninger om tilbud efter § 3 på Kofoeds Skole og Møltrup Optagelseshjem indberettes af Servicestyrelsen."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kommunalbestyrelser og regionsråd påser, at de offentliggjorte oplysninger er i overensstemmelse med de faktiske forhold. Stk. 2. Kommunalbestyrelser og regionsråd skal løbende indberette oplysninger til Tilbudsportalen om nye tilbud på det sociale område og på alkoholbehandlingsområdet eller ændringer i allerede eksisterende tilbud. Stk. 3. Kommunalbestyrelser og regionsråd skal løbende indberette ændringer til Tilbudsportalen i allerede eksisterende almene ældreboliger efter § 105, stk. 2, i lov om almene boliger m.v. Oplysninger om nye almene ældreboliger skal senest registreres i Tilbudsportalen på ibrugtagelsestidspunktet for boligerne. Stk. 4. Nedlægges eller omlægges et tilbud, der er registreret i Tilbudsportalen, til en anden målgruppe, skal kommunalbestyrelsen eller regionsrådet straks indberette dette til Tilbudsportalen."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. De oplysninger, kommunalbestyrelser og regionsråd skal indberette, skal omfatte følgende, jf. dog § 9 om plejefamilier: 1) Organisatoriske forhold. a) Tilbuddets målgruppe. b) Tilbuddets juridiske grundlag. c) Tilbuddets navn og adresse. d) Etableringsår. e) Ejerform. f) Vedtægter eller lignende. g) Indberettende myndighed. 2) Antal pladser og almene ældreboliger i tilbuddet specificeret på pladstype og målgruppe. 3) Ydelser, behandlingsmetoder og værdigrundlag. a) Hovedydelse og delydelser i tilbuddet og ydelsernes lovgrundlag. b) Behandlingsmetoder og pædagogik m.v. c) Værdigrundlag. 4) Takst for tilbuddet angivet på hovedydelse og delydelser. 5) Personaleforhold. a) Leder af tilbuddet. b) Antal ansatte. c) Lederens og de ansattes uddannelsesbaggrund og nuværende kompetencer. d) Antal frivillige. 6) Fysiske forhold. a) Beliggenhed, fysiske rammer m.v. b) Handicaptilgængelighed. c) Handicapindretning. d) Faciliteter til medfølgende børn. 7) Sammensætningen af bruger-, beboer-, pårørende- eller forældreråd. 8) Antal medlemmer i afdelingsbestyrelsen ved almene ældreboliger, og hvem medlemmerne repræsenterer. 9) Brugerbetaling (husleje og serviceydelser). 10) Samarbejdsrelationer, herunder til andre sektorer. 11) Evalueringer af tilbuddet. 12) Særlig specialrådgivningsenhed beliggende i tilknytning til tilbuddet, herunder om der er indgået kontrakt med VISO. Stk. 2. For friplejeboliger efter lov om friplejeboliger, plejehjem efter § 192 i lov om social service, almene plejeboliger, der er omfattet af § 5, stk. 2, i lov om almene boliger m.v. eller lov om boliger for ældre og personer med handicap skal tillige indberettes oplysninger om: 1) Mad og spiseforhold. 2) Aktiviteter for beboerne."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Et tilbud har ikke krav på, at andre oplysninger end de, der er nævnt i § 7, skal fremgå af Tilbudsportalen. Stk. 2. Tilbudsportalen skal indeholde en elektronisk henvisning (link) til tilbuddets eventuelle hjemmeside. Den elektroniske henvisning er ikke udtryk for, at oplysningerne på hjemmesiden er en del af Tilbudsportalens indhold. Stk. 3. Tilbudsportalen skal indeholde dato for seneste opdatering af oplysninger om tilbuddet."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. De oplysninger, kommunalbestyrelser indberetter om generelt godkendte plejefamilier og generelt godkendte kommunale plejefamilier, jf. § 3, stk. 1, nr. 3, skal alene omfatte: 1) Antal generelt godkendte plejefamilier og generelt godkendte kommunale plejefamilier. 2) Antal pladser i generelt godkendte plejefamilier og generelt godkendte kommunale plejefamilier. 3) Hvilke målgrupper plejefamilierne er godkendt til at modtage. 4) Indberettende/godkendende myndighed."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Den samlede takst for hvert tilbud og ydelse, bortset fra vederlag til plejefamilier, skal fremgå af Tilbudsportalen. Stk. 2. Den enkelte takst for kommunernes køb af pladser og for eventuelle individuelle ydelser i tilknytning hertil skal være fordelt på følgende omkostninger: 1) De samlede direkte og indirekte omkostninger, der vedrører det enkelte tilbud eller til leverancen af den enkelte ydelse i alt, heraf til: a) Løn, der kan henføres til det pågældende tilbud eller den pågældende ydelse. b) Udvikling, herunder uddannelse af personale, opkvalificering af tilbud m.v. c) Administration (ledelse, administration, kontorudgifter, edb m.v.). d) Andel af central ledelse og administration. e) Tilsyn. f) Ejendoms- og kapitalomkostninger (vedligeholdelse, afskrivning m.v.). For almene ældreboliger, skal ejendoms- og kapitalomkostninger kun oplyses for servicearealets vedkommende. 2) Regulering i forhold til tidligere år (dækning af underskud eller overskud). Stk. 3. For hvert tilbud skal den uudnyttede kapacitet, i form af hvilken belægningsprocent taksten er beregnet på grundlag af, oplyses."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Den stedlige kommunalbestyrelse godkender private opholdssteder efter lovens § 66, nr. 5, private botilbud og private behandlingstilbud for stofmisbrugere efter lovens §§ 101 og 107 som generelt egnede. Godkendelsen skal meddeles i en skriftligt begrundet afgørelse og skal angive, hvilke målgrupper opholdsstedet, botilbuddet eller behandlingstilbuddet er egnet til og antallet af pladser. Stk. 2. Der skal ikke ske godkendelse efter stk. 1, når en kommune eller region har indgået aftale med tilbuddet om anvendelse af samtlige pladser. Aftalen skal omfatte tilsyn."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Opholdsstedet, botilbuddet eller behandlingstilbuddet skal være en selvstændig juridisk enhed med særskilt økonomi. Stk. 2. Kommunalbestyrelsen kan dog fravige kravet i stk. 1, når: 1) tilbuddet indgår i et andet privat botilbud, opholdssted eller behandlingstilbud, der er godkendt eller opfylder betingelserne for godkendelse, 2) det er fagligt velbegrundet, og 3) tilbuddet befinder sig på samme fysiske adresse eller i umiddelbar nærhed af et privat botilbud, opholdssted eller behandlingstilbud, der er godkendt eller opfylder betingelserne for godkendelse."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Kommunalbestyrelsen kan i særlige tilfælde godkende, at et godkendt opholdssted, botilbud eller behandlingstilbud lader andre aktiviteter med særskilt bevilling til botilbuddets, opholdsstedets eller behandlingstilbuddets målgruppe indgå i opholdsstedets, botilbuddets eller behandlingstilbuddets organisation med fælles økonomi, når: 1) det er fagligt velbegrundet, og 2) aktiviteterne befinder sig på samme fysiske adresse eller i umiddelbar nærhed af botilbuddet, opholdsstedet eller behandlingstilbuddet. Stk. 2. Andre aktiviteter i form af specialrådgivning eller udredning, som et godkendt opholdssted, botilbud eller behandlingstilbud udfører efter aftale med Servicestyrelsen, kan uden kommunalbestyrelsens godkendelse indgå i opholdsstedets, botilbuddets eller behandlingstilbuddets organisation med fælles økonomi. Stk. 3. Der skal være særskilte budgetter og regnskaber for det godkendte opholdssted, botilbud eller behandlingstilbud og de øvrige aktiviteter med særskilt bevilling."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Opholdsstedet, botilbuddet eller behandlingstilbuddet skal meddele kommunen, hvis der sker ændringer i godkendelsesgrundlaget."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Opholdssteder, botilbud og behandlingstilbud, som ikke er organiseret som enkeltmandsvirksomheder, skal have en vedtægt. Den skal indeholde: 1) Angivelse af navn, hjemsted og formål. 2) Egenkapitalens størrelse ved oprettelsen og hvorledes den er indbetalt (kontant eller i værdier). 3) Udpegning af ledelse og ledelsens opgaver, ansvar og dispositionsret over for tredjemand. 4) Regler om hæftelse for gældsforpligtelser. 5) Regler for, hvorledes der skal forholdes med budgetlægning, regnskabsførelse og revision. 6) Procedurer for vedtægtsændringer. 7) Regler for anvendelse af kapitalen i tilfælde af nedlæggelse. 8) Regler om bestyrelsens sammensætning. 9) Regler om, at der skal ske henvendelse til kommunen med henblik på godkendelse af ekstraordinære økonomiske dispositioner, jf. § 21, stk. 2. Stk. 2. Kommunalbestyrelsen godkender vedtægtsændringer. Stk. 3. I forbindelse med behandlingen af en ansøgning om godkendelse af et opholdssted, et botilbud eller et behandlingstilbud organiseret som enkeltmandsvirksomhed, kan kommunalbestyrelsen anmode ansøgeren om at dokumentere, at denne råder over tilstrækkelige midler til at videreføre sine øvrige aktiviteter uden overførsel af midler fra opholdsstedet, botilbuddet eller behandlingstilbuddet."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Kommunalbestyrelsen skal ikke godkende sammensætningen af opholdsstedets, botilbuddets eller behandlingstilbuddets bestyrelse, jf. dog stk. 3. Stk. 2. Kommunalbestyrelsen har ret til at udpege et medlem af bestyrelsen. Stk. 3. Stifteren, dennes ægtefælle eller personer, der er knyttet til de nævnte personer ved slægt- eller svogerskab i ret op- eller nedstigende linje eller sidelinjen så nært som søskende, kan ikke udgøre bestyrelsens flertal. Bestyrelsen skal sammensættes, så mindst et medlem er uafhængig af stifteren."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. For opholdssteder, botilbud eller behandlingstilbud etableret som fonde, der er undtaget fra lov om fonde og visse foreninger, skal godkendelsen angive, at opholdsstedet, botilbuddet eller behandlingstilbuddet er lovligt etableret som fond i henhold til lov om social service. Stk. 2. Kommunalbestyrelsen godkender vedtægterne, jf. § 15, for opholdssteder, botilbud og behandlingstilbud oprettet som fonde. Stk. 3. Vedtægterne kan godkendes, hvis der er en klar adskillelse mellem stifterens økonomi og fondens økonomi, og hvis kommunalbestyrelsen vurderer, at vedtægtens regler om anvendelse af fondens formue ved ophør er i overensstemmelse med fondens formål. Stk. 4. Væsentlige vedtægtsændringer og opløsning skal godkendes af Civilstyrelsen."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Kommunalbestyrelsen kan kun godkende opholdssteder, botilbud og behandlingstilbud oprettet som aktieselskab eller anpartsselskab, hvis selskabet har en bestyrelse, der opfylder betingelserne i § 16, stk. 3."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Kommunalbestyrelsen godkender opholdsstedets, botilbuddets eller behandlingstilbuddets pædagogiske metode og målsætning for det pædagogiske arbejde i forhold til opholdsstedets, botilbuddets eller behandlingstilbuddets målgruppe. Stk. 2. Kommunalbestyrelsen kan godkende fagligt forsvarlige pædagogiske metoder, selv om de afviger fra de metoder, som anvendes i tilsvarende kommunale tilbud. Stk. 3. Den pædagogiske metode og målsætning skal fremgå af godkendelsen."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Kommunalbestyrelsen godkender opholdsstedets, botilbuddets eller behandlingstilbuddets fysiske rammer som egnede til formålet."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Kommunalbestyrelsen godkender opholdsstedets, botilbuddets eller behandlingstilbuddets budget, hvis det afspejler aktiviteterne på stedet og giver mulighed for den fornødne kvalitet i tilbuddet i forhold til prisen og den kreds af brugere, som stedet ønsker at modtage. Budgetrammen godkendes som helhed. Stk. 2. Kommunalbestyrelsen skal i overensstemmelse med § 43, stk. 1, i lov om retssikkerhed og administration på det sociale område godkende anvendelsen af et eventuelt overskud ved driften af opholdsstedet, botilbuddet eller behandlingstilbuddet og skal sikre, at henlæggelser, ekstraordinære økonomiske dispositioner og øvrige ekstraordinære dispositioner falder inden for opholdsstedets, botilbuddets eller behandlingstilbuddets formål. Stk. 3. Udgifter til leje af fast ejendom må ikke overstige, hvad der anses for normale lejeudgifter for tilsvarende ejendom. Stk. 4. Vederlag til bestyrelsesmedlemmer må ikke overstige, hvad der anses for sædvanligt efter hvervets art og arbejdets omfang. Stk. 5. Ved godkendelse af opholdsstedets, botilbuddets eller behandlingstilbuddets budget, kan goodwill ikke medregnes."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Pladsprisen for opholdssteder efter servicelovens § 66, nr. 5, angives af kommunen ved godkendelsen. Stk. 2. Pladsprisen for private botilbud eller behandlingstilbud efter servicelovens §§ 101 og 107 forhandles mellem botilbuddet eller behandlingstilbuddet og den visiterende myndighed på baggrund af det godkendte budget."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Opholdsstedets, botilbuddets eller behandlingstilbuddets ledelse har ansvaret for personalets ansættelse. Stk. 2. Kommunalbestyrelsen godkender den samlede medarbejdergruppes personlige og faglige kvalifikationer i forhold til målgruppen og kan i særlige tilfælde indkalde medarbejdere med en utraditionel uddannelsesmæssig baggrund til en samtale. Stk. 3. Kommunalbestyrelsen kan som godkendende myndighed indhente relevante oplysninger om medarbejderne, herunder om uddannelsesbaggrund og evt. straffeattest. Stk. 4. Kommunalbestyrelsen kan afholde en samtale med opholdsstedets, botilbuddets eller behandlingstilbuddets leder eller medarbejdere med særlige opgaver forud for ansættelsen."
    },
    {
      "provision_ref": "3:24",
      "chapter": "3",
      "section": "24",
      "content": "§ 24. En godkendelse af et opholdssted, et botilbud eller et behandlingstilbud kan bringes til ophør, når kommunalbestyrelsen finder, at forholdene på opholdsstedet, i botilbuddet eller i behandlingstilbuddet er væsentligt ændret i forhold til godkendelsesgrundlaget. Stk. 2. Kommunalbestyrelsen skal inden ophøret have genvurderet godkendelsen på baggrund af en forhandling. Stk. 3. Kommunalbestyrelsen underretter de visiterende myndigheder om opholdsstedets, botilbuddets eller behandlingstilbuddets ophør. Dette skal så vidt muligt ske med forudgående varsel. Stk. 4. Kommunalbestyrelsen underretter Civilstyrelsen, jf. § 17, stk. 4, om ophør af et opholdssted, et botilbud eller et behandlingstilbud etableret som fond."
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Opholdssteder, botilbud og behandlingstilbud godkendt efter § 11 skal aflægge årsregnskab i overensstemmelse med reglerne i årsregnskabsloven kapitel 5, regnskabsklasse A, medmindre andet følger af særlige regler. Hvis opholdsstedets, botilbuddets eller behandlingstilbuddets balancesum, nettoomsætning og gennemsnitligt antal medarbejdere overstiger grænser fastsat i § 4 i lov om erhvervsdrivende virksomheders aflæggelse af årsregnskab m.v. (årsregnskabsloven), skal årsregnskabet aflægges i overensstemmelse med årsregnskabslovens afsnit III, regnskabsklasse B. Stk. 2. Kommunalbestyrelsen kan stille yderligere krav til det enkelte opholdssteds, det enkelte botilbuds eller det enkelte behandlingstilbuds regnskabsaflæggelse, hvis det vurderes nødvendigt for at sikre tilstrækkelig gennemskuelighed i opholdsstedets, botilbuddets eller behandlingstilbuddets økonomi. Stk. 3. Ved regnskabsaflæggelsen anvendes et regnskabsår på 12 måneder."
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Årsregnskabet skal revideres af en statsautoriseret revisor, registreret revisor, Kommunernes Revision, Revisionsdirektoratet for Københavns Kommune eller andet kommunalt revisionsorgan. Stk. 2. Revisor skal revidere årsregnskabet i overensstemmelse med god offentlig revisionsskik og herunder foretage en kritisk gennemgang af opholdsstedets, botilbuddets eller behandlingstilbuddets regnskabsmateriale og dets forhold i øvrigt. Revisor skal herunder efterkomme de krav vedrørende revisionen, som måtte blive stillet af kommunen. Stk. 3. Revisor skal ved en påtegning på årsregnskabet bekræfte, at det er revideret. Påtegningen skal indeholde oplysninger om den stedfundne revision og om eventuelle bemærkninger, den har givet anledning til. Stk. 4. En revisor, der fratræder sit hverv, har, når den tiltrædende revisor retter henvendelse, pligt til at oplyse grundene til sin fratræden."
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Den kommunalbestyrelse, der har godkendt private tilbud som generelt egnede, jf. § 11, fører tilsyn med de godkendte tilbud og med, at de krav, der følger af godkendelsesgrundlaget, overholdes, jf. lovens § 148 a, stk. 1. Stk. 2. Kommunalbestyrelsen fører tilsyn med opholdsteder, botilbud og behandlingstilbud oprettet som fonde, der er undtaget fra lov om fonde og visse foreninger. Dette omfatter tilsyn med, 1) om fondens økonomiske dispositioner er i overensstemmelse med vedtægterne og med grundlaget for godkendelsen, herunder betingelserne i § 21, og 2) om fonden efterlever lovgivningens krav om regnskabsaflæggelse og revision."
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Klage over kommunalbestyrelsens afgørelse om godkendelse af private tilbud som generelt egnede som led i optagelsen på Tilbudsportalen, jf. bekendtgørelsens § 11 og lovens § 14, stk. 3, kan indbringes for det sociale nævn, jf. lovens § 166."
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Servicestyrelsen fører en stikprøvekontrol med, om oplysningerne i Tilbudsportalen svarer til de faktiske forhold i tilbuddet. Stk. 2. Stikprøvekontrollen efter stk. 1 kan ske ved, at styrelsen anmoder tilbuddet om skriftlig dokumentation for de konkrete oplysninger vedrørende tilbuddet, eller ved at styrelsen foretager et anmeldt eller uanmeldt fremmøde i tilbuddet. Stk. 3. Styrelsen kan give kommunalbestyrelser og regionsråd påbud om at skabe overensstemmelse mellem tilbuddets faktiske forhold og oplysningerne i Tilbudsportalen. Stk. 4. Styrelsen fastsætter en frist for kommunalbestyrelser og regionsråd til at efterfølge påbud i henhold til stk. 3. Stk. 5. Efterkommes et påbud efter stk. 3 ikke inden for den af styrelsen fastsatte frist, kan styrelsen beslutte, at tilbuddet overføres til en særskilt del af databasen i Tilbudsportalen, som markerer, at tilbuddet er omfattet af et gældende påbud. Denne særskilte registrering kan først ophøre efter en konkret vurdering af den indsendte dokumentation eller et fremmøde i tilbuddet. Stk. 6. Styrelsens beslutning efter denne bestemmelse kan ikke indbringes for anden administrativ myndighed. Stk. 7. Et eventuelt påbud, jf. stk. 3 og 4, som følge af en stikprøvekontrol med Kofoeds Skole eller Møltrup Optagelseshjem, gives til Kofoeds Skole eller Møltrup Optagelseshjem."
    },
    {
      "provision_ref": "4:30",
      "chapter": "4",
      "section": "30",
      "content": "§ 30. Servicestyrelsen udarbejder en rapport for hver stikprøvekontrol. Stk. 2. Rapporterne og eventuelle påbud i forbindelse hermed offentliggøres på Tilbudsportalen i tilknytning til det enkelte tilbud. Stk. 3. Påbud i en rapport fjernes, når oplysningerne på Tilbudsportalen er bragt i overensstemmelse med tilbuddets faktiske forhold."
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Stikprøvekontrollen medfører ingen indskrænkning eller anden begrænsning i tilsyn efter andre regler."
    },
    {
      "provision_ref": "4:32",
      "chapter": "4",
      "section": "32",
      "content": "§ 32. Bekendtgørelsen træder i kraft den 1. januar 2011. Stk. 2. Samtidig ophæves bekendtgørelse nr. 681 af 20. juni 2007 om Tilbudsportalen og bekendtgørelse nr. 349 af 9. maj 2008 om godkendelse af og tilsyn med private opholdssteder, private botilbud og private behandlingstilbud for stofmisbrugere."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Formålet med Tilbudsportalen er 1) at styrke overblikket og forbedre planlægningsgrundlaget for tilbud efter denne bekendtgørelse, 2) at styrke grundlaget for valg af konkrete tilbud til den enkelte borger, 3) at skabe en generel åbenhed og gennemskuelighed i de tilbud, der er registreret i portalen, 4) at skabe sammenlignelighed mellem tilbuddene, herunder mellem offentlige og private tilbud, og udgifterne til tilbuddene, og 5) at sikre en lige konkurrence mellem private og offentlige leverandører.",
      "valid_from": "2010-12-16",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilbudsportalen skal være internetbaseret og tilgængelig, så både myndigheder, leverandører og borgere kan søge oplysninger på portalen. Stk. 2. Indberetninger til Tilbudsportalen skal ske elektronisk via internettet og i overensstemmelse med systematikken i den database, der er indrettet dertil. Stk. 3. Den myndighed, der indberetter, skal sørge for, at oplysningerne har en alment tilgængelig karakter.",
      "valid_from": "2010-12-16",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tilbudsportalen indeholder oplysninger om kommunale, regionale og private tilbud på det sociale område efter følgende bestemmelser i lov om social service, jf. lovens § 14, stk. 1: 1) § 32 (særlige dagtilbud). 2) § 36 (særlige klubtilbud). 3) § 66, nr. 1 og 2, jf. § 142, stk. 1, nr. 1, (generelt godkendte plejefamilier og generelt godkendte kommunale plejefamilier). 4) § 66, nr. 5 og 6 (opholdssteder og døgninstitutioner). 5) § 101 (tilbud om behandling af stofmisbrugere). 6) § 103 (beskyttet beskæftigelse). 7) § 104 (aktivitets- og samværstilbud). 8) §§ 107-110 (botilbud, forsorgshjem, kvindekrisecentre m.v.). Stk. 2. Tilbudsportalen indeholder også oplysninger om: 1) Behandlingstilbud til alkoholmisbrugere efter § 141 i sundhedsloven. 2) Almene ældreboliger, der ejes af en region, en kommune, en almen boligorganisation eller en selvejende institution, og som er tilvejebragt med særligt henblik på at betjene personer med betydelig og varigt nedsat fysisk eller psykisk funktionsevne, jf. § 105, stk. 2, i lov om almene boliger m.v. 3) Plejehjem efter § 192 i lov om social service. 4) Almene plejeboliger, der er omfattet af § 5, stk. 2, i lov om almene boliger m.v. eller lov om boliger for ældre og personer med handicap. Ved en plejebolig med serviceareal forstås en udlejningsbolig i den kommunale boligforsyning, hvor der til den samlede bebyggelse hører servicearealer for personer med behov for omfattende service og pleje efter lov om social service. 5) Friplejeboliger efter lov om friplejeboliger.",
      "valid_from": "2010-12-16",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Er et tilbud sammensat af flere af de tilbud, som er nævnt i § 3, skal hvert enkelt af disse tilbud registreres i Tilbudsportalen.",
      "valid_from": "2010-12-16",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Kommunalbestyrelser og regionsråd indberetter oplysninger til Tilbudsportalen, jf. §§ 7 og 8 i lov om social service, om: 1) Kommunale og regionale tilbud efter serviceloven. 2) Behandlingstilbud til alkoholmisbrugere efter § 141 i sundhedsloven. 3) Almene ældreboliger efter § 105, stk. 2, i lov om almene boliger m.v. 4) Almene plejeboliger, der er omfattet af § 5, stk. 2, i lov om almene boliger m.v. eller lov om boliger for ældre og personer med handicap. 5) Friplejeboliger efter lov om friplejeboliger. Stk. 2. Oplysninger om private tilbud efter lov om social service § 66, stk. 5, og §§ 101 og 107, indberettes af den kommunalbestyrelse, der har godkendt tilbuddet som generelt egnet, jf. § 11 eller den kommunalbestyrelse eller det regionsråd, der har indgået en generel aftale om anvendelse af tilbuddet. Stk. 3. Oplysninger om private tilbud efter lov om social service, der ikke er omfattet af stk. 2, skal indberettes af den kommunalbestyrelse eller det regionsråd, som fører det generelle driftsorienterede tilsyn med tilbuddet, jf. § 148 a i lov om social service. Stk. 4. Oplysninger om friplejeboliger indberettes af kommunalbestyrelsen i beliggenhedskommunen. Stk. 5. Oplysninger om tilbud efter § 3 på Kofoeds Skole og Møltrup Optagelseshjem indberettes af Servicestyrelsen.",
      "valid_from": "2010-12-16",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Kommunalbestyrelser og regionsråd påser, at de offentliggjorte oplysninger er i overensstemmelse med de faktiske forhold. Stk. 2. Kommunalbestyrelser og regionsråd skal løbende indberette oplysninger til Tilbudsportalen om nye tilbud på det sociale område og på alkoholbehandlingsområdet eller ændringer i allerede eksisterende tilbud. Stk. 3. Kommunalbestyrelser og regionsråd skal løbende indberette ændringer til Tilbudsportalen i allerede eksisterende almene ældreboliger efter § 105, stk. 2, i lov om almene boliger m.v. Oplysninger om nye almene ældreboliger skal senest registreres i Tilbudsportalen på ibrugtagelsestidspunktet for boligerne. Stk. 4. Nedlægges eller omlægges et tilbud, der er registreret i Tilbudsportalen, til en anden målgruppe, skal kommunalbestyrelsen eller regionsrådet straks indberette dette til Tilbudsportalen.",
      "valid_from": "2010-12-16",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. De oplysninger, kommunalbestyrelser og regionsråd skal indberette, skal omfatte følgende, jf. dog § 9 om plejefamilier: 1) Organisatoriske forhold. a) Tilbuddets målgruppe. b) Tilbuddets juridiske grundlag. c) Tilbuddets navn og adresse. d) Etableringsår. e) Ejerform. f) Vedtægter eller lignende. g) Indberettende myndighed. 2) Antal pladser og almene ældreboliger i tilbuddet specificeret på pladstype og målgruppe. 3) Ydelser, behandlingsmetoder og værdigrundlag. a) Hovedydelse og delydelser i tilbuddet og ydelsernes lovgrundlag. b) Behandlingsmetoder og pædagogik m.v. c) Værdigrundlag. 4) Takst for tilbuddet angivet på hovedydelse og delydelser. 5) Personaleforhold. a) Leder af tilbuddet. b) Antal ansatte. c) Lederens og de ansattes uddannelsesbaggrund og nuværende kompetencer. d) Antal frivillige. 6) Fysiske forhold. a) Beliggenhed, fysiske rammer m.v. b) Handicaptilgængelighed. c) Handicapindretning. d) Faciliteter til medfølgende børn. 7) Sammensætningen af bruger-, beboer-, pårørende- eller forældreråd. 8) Antal medlemmer i afdelingsbestyrelsen ved almene ældreboliger, og hvem medlemmerne repræsenterer. 9) Brugerbetaling (husleje og serviceydelser). 10) Samarbejdsrelationer, herunder til andre sektorer. 11) Evalueringer af tilbuddet. 12) Særlig specialrådgivningsenhed beliggende i tilknytning til tilbuddet, herunder om der er indgået kontrakt med VISO. Stk. 2. For friplejeboliger efter lov om friplejeboliger, plejehjem efter § 192 i lov om social service, almene plejeboliger, der er omfattet af § 5, stk. 2, i lov om almene boliger m.v. eller lov om boliger for ældre og personer med handicap skal tillige indberettes oplysninger om: 1) Mad og spiseforhold. 2) Aktiviteter for beboerne.",
      "valid_from": "2010-12-16",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Et tilbud har ikke krav på, at andre oplysninger end de, der er nævnt i § 7, skal fremgå af Tilbudsportalen. Stk. 2. Tilbudsportalen skal indeholde en elektronisk henvisning (link) til tilbuddets eventuelle hjemmeside. Den elektroniske henvisning er ikke udtryk for, at oplysningerne på hjemmesiden er en del af Tilbudsportalens indhold. Stk. 3. Tilbudsportalen skal indeholde dato for seneste opdatering af oplysninger om tilbuddet.",
      "valid_from": "2010-12-16",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. De oplysninger, kommunalbestyrelser indberetter om generelt godkendte plejefamilier og generelt godkendte kommunale plejefamilier, jf. § 3, stk. 1, nr. 3, skal alene omfatte: 1) Antal generelt godkendte plejefamilier og generelt godkendte kommunale plejefamilier. 2) Antal pladser i generelt godkendte plejefamilier og generelt godkendte kommunale plejefamilier. 3) Hvilke målgrupper plejefamilierne er godkendt til at modtage. 4) Indberettende/godkendende myndighed.",
      "valid_from": "2010-12-16",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Den samlede takst for hvert tilbud og ydelse, bortset fra vederlag til plejefamilier, skal fremgå af Tilbudsportalen. Stk. 2. Den enkelte takst for kommunernes køb af pladser og for eventuelle individuelle ydelser i tilknytning hertil skal være fordelt på følgende omkostninger: 1) De samlede direkte og indirekte omkostninger, der vedrører det enkelte tilbud eller til leverancen af den enkelte ydelse i alt, heraf til: a) Løn, der kan henføres til det pågældende tilbud eller den pågældende ydelse. b) Udvikling, herunder uddannelse af personale, opkvalificering af tilbud m.v. c) Administration (ledelse, administration, kontorudgifter, edb m.v.). d) Andel af central ledelse og administration. e) Tilsyn. f) Ejendoms- og kapitalomkostninger (vedligeholdelse, afskrivning m.v.). For almene ældreboliger, skal ejendoms- og kapitalomkostninger kun oplyses for servicearealets vedkommende. 2) Regulering i forhold til tidligere år (dækning af underskud eller overskud). Stk. 3. For hvert tilbud skal den uudnyttede kapacitet, i form af hvilken belægningsprocent taksten er beregnet på grundlag af, oplyses.",
      "valid_from": "2010-12-16",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Den stedlige kommunalbestyrelse godkender private opholdssteder efter lovens § 66, nr. 5, private botilbud og private behandlingstilbud for stofmisbrugere efter lovens §§ 101 og 107 som generelt egnede. Godkendelsen skal meddeles i en skriftligt begrundet afgørelse og skal angive, hvilke målgrupper opholdsstedet, botilbuddet eller behandlingstilbuddet er egnet til og antallet af pladser. Stk. 2. Der skal ikke ske godkendelse efter stk. 1, når en kommune eller region har indgået aftale med tilbuddet om anvendelse af samtlige pladser. Aftalen skal omfatte tilsyn.",
      "valid_from": "2010-12-16",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Opholdsstedet, botilbuddet eller behandlingstilbuddet skal være en selvstændig juridisk enhed med særskilt økonomi. Stk. 2. Kommunalbestyrelsen kan dog fravige kravet i stk. 1, når: 1) tilbuddet indgår i et andet privat botilbud, opholdssted eller behandlingstilbud, der er godkendt eller opfylder betingelserne for godkendelse, 2) det er fagligt velbegrundet, og 3) tilbuddet befinder sig på samme fysiske adresse eller i umiddelbar nærhed af et privat botilbud, opholdssted eller behandlingstilbud, der er godkendt eller opfylder betingelserne for godkendelse.",
      "valid_from": "2010-12-16",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Kommunalbestyrelsen kan i særlige tilfælde godkende, at et godkendt opholdssted, botilbud eller behandlingstilbud lader andre aktiviteter med særskilt bevilling til botilbuddets, opholdsstedets eller behandlingstilbuddets målgruppe indgå i opholdsstedets, botilbuddets eller behandlingstilbuddets organisation med fælles økonomi, når: 1) det er fagligt velbegrundet, og 2) aktiviteterne befinder sig på samme fysiske adresse eller i umiddelbar nærhed af botilbuddet, opholdsstedet eller behandlingstilbuddet. Stk. 2. Andre aktiviteter i form af specialrådgivning eller udredning, som et godkendt opholdssted, botilbud eller behandlingstilbud udfører efter aftale med Servicestyrelsen, kan uden kommunalbestyrelsens godkendelse indgå i opholdsstedets, botilbuddets eller behandlingstilbuddets organisation med fælles økonomi. Stk. 3. Der skal være særskilte budgetter og regnskaber for det godkendte opholdssted, botilbud eller behandlingstilbud og de øvrige aktiviteter med særskilt bevilling.",
      "valid_from": "2010-12-16",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Opholdsstedet, botilbuddet eller behandlingstilbuddet skal meddele kommunen, hvis der sker ændringer i godkendelsesgrundlaget.",
      "valid_from": "2010-12-16",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Opholdssteder, botilbud og behandlingstilbud, som ikke er organiseret som enkeltmandsvirksomheder, skal have en vedtægt. Den skal indeholde: 1) Angivelse af navn, hjemsted og formål. 2) Egenkapitalens størrelse ved oprettelsen og hvorledes den er indbetalt (kontant eller i værdier). 3) Udpegning af ledelse og ledelsens opgaver, ansvar og dispositionsret over for tredjemand. 4) Regler om hæftelse for gældsforpligtelser. 5) Regler for, hvorledes der skal forholdes med budgetlægning, regnskabsførelse og revision. 6) Procedurer for vedtægtsændringer. 7) Regler for anvendelse af kapitalen i tilfælde af nedlæggelse. 8) Regler om bestyrelsens sammensætning. 9) Regler om, at der skal ske henvendelse til kommunen med henblik på godkendelse af ekstraordinære økonomiske dispositioner, jf. § 21, stk. 2. Stk. 2. Kommunalbestyrelsen godkender vedtægtsændringer. Stk. 3. I forbindelse med behandlingen af en ansøgning om godkendelse af et opholdssted, et botilbud eller et behandlingstilbud organiseret som enkeltmandsvirksomhed, kan kommunalbestyrelsen anmode ansøgeren om at dokumentere, at denne råder over tilstrækkelige midler til at videreføre sine øvrige aktiviteter uden overførsel af midler fra opholdsstedet, botilbuddet eller behandlingstilbuddet.",
      "valid_from": "2010-12-16",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Kommunalbestyrelsen skal ikke godkende sammensætningen af opholdsstedets, botilbuddets eller behandlingstilbuddets bestyrelse, jf. dog stk. 3. Stk. 2. Kommunalbestyrelsen har ret til at udpege et medlem af bestyrelsen. Stk. 3. Stifteren, dennes ægtefælle eller personer, der er knyttet til de nævnte personer ved slægt- eller svogerskab i ret op- eller nedstigende linje eller sidelinjen så nært som søskende, kan ikke udgøre bestyrelsens flertal. Bestyrelsen skal sammensættes, så mindst et medlem er uafhængig af stifteren.",
      "valid_from": "2010-12-16",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. For opholdssteder, botilbud eller behandlingstilbud etableret som fonde, der er undtaget fra lov om fonde og visse foreninger, skal godkendelsen angive, at opholdsstedet, botilbuddet eller behandlingstilbuddet er lovligt etableret som fond i henhold til lov om social service. Stk. 2. Kommunalbestyrelsen godkender vedtægterne, jf. § 15, for opholdssteder, botilbud og behandlingstilbud oprettet som fonde. Stk. 3. Vedtægterne kan godkendes, hvis der er en klar adskillelse mellem stifterens økonomi og fondens økonomi, og hvis kommunalbestyrelsen vurderer, at vedtægtens regler om anvendelse af fondens formue ved ophør er i overensstemmelse med fondens formål. Stk. 4. Væsentlige vedtægtsændringer og opløsning skal godkendes af Civilstyrelsen.",
      "valid_from": "2010-12-16",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Kommunalbestyrelsen kan kun godkende opholdssteder, botilbud og behandlingstilbud oprettet som aktieselskab eller anpartsselskab, hvis selskabet har en bestyrelse, der opfylder betingelserne i § 16, stk. 3.",
      "valid_from": "2010-12-16",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Kommunalbestyrelsen godkender opholdsstedets, botilbuddets eller behandlingstilbuddets pædagogiske metode og målsætning for det pædagogiske arbejde i forhold til opholdsstedets, botilbuddets eller behandlingstilbuddets målgruppe. Stk. 2. Kommunalbestyrelsen kan godkende fagligt forsvarlige pædagogiske metoder, selv om de afviger fra de metoder, som anvendes i tilsvarende kommunale tilbud. Stk. 3. Den pædagogiske metode og målsætning skal fremgå af godkendelsen.",
      "valid_from": "2010-12-16",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Kommunalbestyrelsen godkender opholdsstedets, botilbuddets eller behandlingstilbuddets fysiske rammer som egnede til formålet.",
      "valid_from": "2010-12-16",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Kommunalbestyrelsen godkender opholdsstedets, botilbuddets eller behandlingstilbuddets budget, hvis det afspejler aktiviteterne på stedet og giver mulighed for den fornødne kvalitet i tilbuddet i forhold til prisen og den kreds af brugere, som stedet ønsker at modtage. Budgetrammen godkendes som helhed. Stk. 2. Kommunalbestyrelsen skal i overensstemmelse med § 43, stk. 1, i lov om retssikkerhed og administration på det sociale område godkende anvendelsen af et eventuelt overskud ved driften af opholdsstedet, botilbuddet eller behandlingstilbuddet og skal sikre, at henlæggelser, ekstraordinære økonomiske dispositioner og øvrige ekstraordinære dispositioner falder inden for opholdsstedets, botilbuddets eller behandlingstilbuddets formål. Stk. 3. Udgifter til leje af fast ejendom må ikke overstige, hvad der anses for normale lejeudgifter for tilsvarende ejendom. Stk. 4. Vederlag til bestyrelsesmedlemmer må ikke overstige, hvad der anses for sædvanligt efter hvervets art og arbejdets omfang. Stk. 5. Ved godkendelse af opholdsstedets, botilbuddets eller behandlingstilbuddets budget, kan goodwill ikke medregnes.",
      "valid_from": "2010-12-16",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Pladsprisen for opholdssteder efter servicelovens § 66, nr. 5, angives af kommunen ved godkendelsen. Stk. 2. Pladsprisen for private botilbud eller behandlingstilbud efter servicelovens §§ 101 og 107 forhandles mellem botilbuddet eller behandlingstilbuddet og den visiterende myndighed på baggrund af det godkendte budget.",
      "valid_from": "2010-12-16",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. Opholdsstedets, botilbuddets eller behandlingstilbuddets ledelse har ansvaret for personalets ansættelse. Stk. 2. Kommunalbestyrelsen godkender den samlede medarbejdergruppes personlige og faglige kvalifikationer i forhold til målgruppen og kan i særlige tilfælde indkalde medarbejdere med en utraditionel uddannelsesmæssig baggrund til en samtale. Stk. 3. Kommunalbestyrelsen kan som godkendende myndighed indhente relevante oplysninger om medarbejderne, herunder om uddannelsesbaggrund og evt. straffeattest. Stk. 4. Kommunalbestyrelsen kan afholde en samtale med opholdsstedets, botilbuddets eller behandlingstilbuddets leder eller medarbejdere med særlige opgaver forud for ansættelsen.",
      "valid_from": "2010-12-16",
      "valid_to": null
    },
    {
      "provision_ref": "3:24",
      "chapter": "3",
      "section": "24",
      "content": "§ 24. En godkendelse af et opholdssted, et botilbud eller et behandlingstilbud kan bringes til ophør, når kommunalbestyrelsen finder, at forholdene på opholdsstedet, i botilbuddet eller i behandlingstilbuddet er væsentligt ændret i forhold til godkendelsesgrundlaget. Stk. 2. Kommunalbestyrelsen skal inden ophøret have genvurderet godkendelsen på baggrund af en forhandling. Stk. 3. Kommunalbestyrelsen underretter de visiterende myndigheder om opholdsstedets, botilbuddets eller behandlingstilbuddets ophør. Dette skal så vidt muligt ske med forudgående varsel. Stk. 4. Kommunalbestyrelsen underretter Civilstyrelsen, jf. § 17, stk. 4, om ophør af et opholdssted, et botilbud eller et behandlingstilbud etableret som fond.",
      "valid_from": "2010-12-16",
      "valid_to": null
    },
    {
      "provision_ref": "3:25",
      "chapter": "3",
      "section": "25",
      "content": "§ 25. Opholdssteder, botilbud og behandlingstilbud godkendt efter § 11 skal aflægge årsregnskab i overensstemmelse med reglerne i årsregnskabsloven kapitel 5, regnskabsklasse A, medmindre andet følger af særlige regler. Hvis opholdsstedets, botilbuddets eller behandlingstilbuddets balancesum, nettoomsætning og gennemsnitligt antal medarbejdere overstiger grænser fastsat i § 4 i lov om erhvervsdrivende virksomheders aflæggelse af årsregnskab m.v. (årsregnskabsloven), skal årsregnskabet aflægges i overensstemmelse med årsregnskabslovens afsnit III, regnskabsklasse B. Stk. 2. Kommunalbestyrelsen kan stille yderligere krav til det enkelte opholdssteds, det enkelte botilbuds eller det enkelte behandlingstilbuds regnskabsaflæggelse, hvis det vurderes nødvendigt for at sikre tilstrækkelig gennemskuelighed i opholdsstedets, botilbuddets eller behandlingstilbuddets økonomi. Stk. 3. Ved regnskabsaflæggelsen anvendes et regnskabsår på 12 måneder.",
      "valid_from": "2010-12-16",
      "valid_to": null
    },
    {
      "provision_ref": "3:26",
      "chapter": "3",
      "section": "26",
      "content": "§ 26. Årsregnskabet skal revideres af en statsautoriseret revisor, registreret revisor, Kommunernes Revision, Revisionsdirektoratet for Københavns Kommune eller andet kommunalt revisionsorgan. Stk. 2. Revisor skal revidere årsregnskabet i overensstemmelse med god offentlig revisionsskik og herunder foretage en kritisk gennemgang af opholdsstedets, botilbuddets eller behandlingstilbuddets regnskabsmateriale og dets forhold i øvrigt. Revisor skal herunder efterkomme de krav vedrørende revisionen, som måtte blive stillet af kommunen. Stk. 3. Revisor skal ved en påtegning på årsregnskabet bekræfte, at det er revideret. Påtegningen skal indeholde oplysninger om den stedfundne revision og om eventuelle bemærkninger, den har givet anledning til. Stk. 4. En revisor, der fratræder sit hverv, har, når den tiltrædende revisor retter henvendelse, pligt til at oplyse grundene til sin fratræden.",
      "valid_from": "2010-12-16",
      "valid_to": null
    },
    {
      "provision_ref": "3:27",
      "chapter": "3",
      "section": "27",
      "content": "§ 27. Den kommunalbestyrelse, der har godkendt private tilbud som generelt egnede, jf. § 11, fører tilsyn med de godkendte tilbud og med, at de krav, der følger af godkendelsesgrundlaget, overholdes, jf. lovens § 148 a, stk. 1. Stk. 2. Kommunalbestyrelsen fører tilsyn med opholdsteder, botilbud og behandlingstilbud oprettet som fonde, der er undtaget fra lov om fonde og visse foreninger. Dette omfatter tilsyn med, 1) om fondens økonomiske dispositioner er i overensstemmelse med vedtægterne og med grundlaget for godkendelsen, herunder betingelserne i § 21, og 2) om fonden efterlever lovgivningens krav om regnskabsaflæggelse og revision.",
      "valid_from": "2010-12-16",
      "valid_to": null
    },
    {
      "provision_ref": "3:28",
      "chapter": "3",
      "section": "28",
      "content": "§ 28. Klage over kommunalbestyrelsens afgørelse om godkendelse af private tilbud som generelt egnede som led i optagelsen på Tilbudsportalen, jf. bekendtgørelsens § 11 og lovens § 14, stk. 3, kan indbringes for det sociale nævn, jf. lovens § 166.",
      "valid_from": "2010-12-16",
      "valid_to": null
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Servicestyrelsen fører en stikprøvekontrol med, om oplysningerne i Tilbudsportalen svarer til de faktiske forhold i tilbuddet. Stk. 2. Stikprøvekontrollen efter stk. 1 kan ske ved, at styrelsen anmoder tilbuddet om skriftlig dokumentation for de konkrete oplysninger vedrørende tilbuddet, eller ved at styrelsen foretager et anmeldt eller uanmeldt fremmøde i tilbuddet. Stk. 3. Styrelsen kan give kommunalbestyrelser og regionsråd påbud om at skabe overensstemmelse mellem tilbuddets faktiske forhold og oplysningerne i Tilbudsportalen. Stk. 4. Styrelsen fastsætter en frist for kommunalbestyrelser og regionsråd til at efterfølge påbud i henhold til stk. 3. Stk. 5. Efterkommes et påbud efter stk. 3 ikke inden for den af styrelsen fastsatte frist, kan styrelsen beslutte, at tilbuddet overføres til en særskilt del af databasen i Tilbudsportalen, som markerer, at tilbuddet er omfattet af et gældende påbud. Denne særskilte registrering kan først ophøre efter en konkret vurdering af den indsendte dokumentation eller et fremmøde i tilbuddet. Stk. 6. Styrelsens beslutning efter denne bestemmelse kan ikke indbringes for anden administrativ myndighed. Stk. 7. Et eventuelt påbud, jf. stk. 3 og 4, som følge af en stikprøvekontrol med Kofoeds Skole eller Møltrup Optagelseshjem, gives til Kofoeds Skole eller Møltrup Optagelseshjem.",
      "valid_from": "2010-12-16",
      "valid_to": null
    },
    {
      "provision_ref": "4:30",
      "chapter": "4",
      "section": "30",
      "content": "§ 30. Servicestyrelsen udarbejder en rapport for hver stikprøvekontrol. Stk. 2. Rapporterne og eventuelle påbud i forbindelse hermed offentliggøres på Tilbudsportalen i tilknytning til det enkelte tilbud. Stk. 3. Påbud i en rapport fjernes, når oplysningerne på Tilbudsportalen er bragt i overensstemmelse med tilbuddets faktiske forhold.",
      "valid_from": "2010-12-16",
      "valid_to": null
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Stikprøvekontrollen medfører ingen indskrænkning eller anden begrænsning i tilsyn efter andre regler.",
      "valid_from": "2010-12-16",
      "valid_to": null
    },
    {
      "provision_ref": "4:32",
      "chapter": "4",
      "section": "32",
      "content": "§ 32. Bekendtgørelsen træder i kraft den 1. januar 2011. Stk. 2. Samtidig ophæves bekendtgørelse nr. 681 af 20. juni 2007 om Tilbudsportalen og bekendtgørelse nr. 349 af 9. maj 2008 om godkendelse af og tilsyn med private opholdssteder, private botilbud og private behandlingstilbud for stofmisbrugere.",
      "valid_from": "2010-12-16",
      "valid_to": null
    }
  ],
  "definitions": [
    {
      "term": "en plejebolig med serviceareal",
      "definition": "en udlejningsbolig i den kommunale boligforsyning, hvor der til den samlede bebyggelse hører servicearealer for personer med behov for omfattende service og pleje efter lov om social service",
      "source_provision": "1:3"
    }
  ]
}
