{
  "id": "2011:702",
  "type": "statute",
  "title": "Bekendtgørelse om bekæmpelsesmidler",
  "short_name": "BEK H#LOKDOK04",
  "status": "in_force",
  "issued_date": "2011-06-24",
  "url": "https://www.retsinformation.dk/eli/lta/2011/702/xml",
  "description": "Retsinformation source. DocumentId=AL002444; AccessionNumber=B20110070205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om bekæmpelsesmidler i det omfang, de er godkendelsespligtige i medfør af reglerne i §§ 33-38 c i lov om kemikalier eller efter reglerne i plantebeskyttelsesmiddelforordningen. Dog gælder § 30, stk. 1-3 og § 50 i denne bekendtgørelse også for biocidmidler, der er omfattet af § 33 a i loven. Stk. 2. Bekendtgørelsen fastsætter endvidere regler om biocidbasisstoffer, jf. § 2, nr. 7, og aktivstoffer, jf. § 2, nr. 8 og 9, og § 31 i bekendtgørelsen. Stk. 3. Bekendtgørelsen finder anvendelse på bekæmpelsesmidler i den form, hvori de overdrages til brugeren. Bekendtgørelsen finder ikke anvendelse i forbindelse med 1) transport af bekæmpelsesmidler, 2) bekæmpelsesmidler, der forhandles mellem producenter og importører eller mellem producenter indbyrdes, jf. dog § 21, eller 3) eksport af bekæmpelsesmidler. Dog finder § 32 og § 33, stk. 1, om opbevaring, også anvendelse ved eksport."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bekæmpelsesmidler: Plantebeskyttelsesmidler og biocidmidler. 2) Plantebeskyttelsesmiddel: Ved plantebeskyttelsesmidler forstås, jf. artikel 2, stk. 1, i plantebeskyttelsesforordningen, jf. nr. 13, produkter i den form, hvori de overdrages til brugeren, bestående af eller indeholdende aktivstoffer, safenere eller synergister, og som er bestemt til følgende formål: a) At beskytte planter eller planteprodukter mod alle skadegørere, medmindre hovedformålet med det pågældende produkt må anses for at være af hygiejnemæssig karakter snarere end beskyttelse af planter eller planteprodukter. b) At påvirke planters livsprocesser, f.eks. ved at indvirke på planternes vækst på anden måde end som næringsstof. c) At konservere planteprodukter, for så vidt de pågældende stoffer eller produkter ikke er omfattet af særlige fællesbestemmelser om konserveringsmidler. d) At ødelægge uønskede planter eller plantedele, bortset fra alger, medmindre produkterne anvendes på jord eller vand for at beskytte planter. e) At bremse eller forebygge uønsket vækst af planter, bortset fra alger, medmindre produkterne anvendes på jord eller vand for at beskytte planter. 3) Biocidmiddel: Stoffer og blandinger, som ikke er omfattet af anden EU-lovgivning, jf. bilag 1, punkt 4, og som indeholder et eller flere aktivstoffer, i den form, hvori de overdrages til brugeren, og som er bestemt til at kunne ødelægge, afskrække, uskadeliggøre, hindre virkningen af eller på anden vis bekæmpe virkningen af skadegørere kemisk eller mikrobiologisk. 4) Lavrisikobiocidmiddel: Biocidmiddel, der som aktivstof eller aktivstoffer kun indeholder et eller flere aktivstoffer, der er opført på bilag I A til biociddirektivet, jf. bilag 3 i denne bekendtgørelse, og som ikke indeholder noget stof, der giver anledning til bekymring, jf. direktivets artikel 2, stk. 1, litra e. 5) Stof: Et grundstof og forbindelser heraf, naturligt eller industrielt fremstillet, indeholdende sådanne tilsætningsstoffer, som er nødvendige til bevarelse af stoffets stabilitet, og sådanne urenheder, som følger af fremstillingsprocessen, bortset fra opløsningsmidler, der kan udskilles, uden at det påvirker stoffets stabilitet eller ændrer dets sammensætning. 6) Blanding: En blanding eller opløsning, der er sammensat af to eller flere stoffer. 7) Biocidbasisstof: Stof, der er opført på bilag I B til biociddirektivet, jf. bilag 3 til denne bekendtgørelse, og hvis væsentligste anvendelse ikke er som bekæmpelsesmiddel, men som i begrænset omfang, og uden direkte at markedsføres til denne anvendelse, anvendes som biocid enten direkte eller i et produkt bestående af stoffet og et ublandet fortyndingsmiddel, som ikke i sig selv er et stof, der giver anledning til bekymring, jf. direktivets artikel 2, stk. 1. 8) Aktivstof: Et kemisk stof eller mikroorganismer, herunder vira eller svampe, med generel eller specifik virkning på eller imod skadegørere, når dette stof er til brug som eller i et biocidmiddel. 9) Nyt aktivstof: Et aktivstof, som ikke før den 14. maj 2000 indgik i et biocidmiddel, som blev solgt i eller importeret til et EU-land. Som nyt aktivstof betragtes desuden ethvert aktivstof, der ikke er opført i bilag I til Kommissionens forordning (EF) nr. 1451/2007, jf. forordningens artikel 4, stk. 3. 10) Mikroorganisme: En mikroskopisk enhed, cellulær eller ikke-cellulær, der kan formere sig eller overføre genetisk materiale. Definitionen gælder for, men er ikke begrænset til, bakterier, svampe, protozoer, vira og viroider. 11) Biociddirektivet: Europa-Parlamentets og Rådets direktiv 98/8/EF af 16. februar 1998 om markedsføring af biocidholdige produkter. 12) Plantebeskyttelsesmiddeldirektivet: Rådets direktiv 91/414/EØF af 15. juli 1991 om markedsføring af plantebeskyttelsesmidler. 13) Plantebeskyttelsesmiddelforordningen: Europa-Parlamentets og Rådets forordning (EF) nr. 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF. 14) Klassificeringsforordningen: Europa-Parlamentets og Rådets forordning (EF) Nr. 1272/2008 af 16. december 2008 om klassificering, mærkning og emballering af stoffer og blandinger og om ændring og ophævelse af direktiv 67/548/EØF og 1999/45/EF og om ændring af forordning (EF) nr. 1907/2006. 15) Klassificeringsbekendtgørelsen: Bekendtgørelsen om klassificering, emballering, mærkning, salg og opbevaring af kemiske stoffer og produkter (stoffer og blandinger). 16) Ændringsloven: § 6 i lov nr. 294 af 11. april 2011 om ændring af lov om kemiske stoffer og produkter og forskellige andre love."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bilag 3 til denne bekendtgørelse indeholder en fortegnelse over de aktivstoffer, som EU-Kommissionen har besluttet at optage på bilag I, I A eller I B til biociddirektivet. Stk. 2. Bilag 4 til denne bekendtgørelse indeholder en fortegnelse over de aktivstoffer, som EU-Kommissionen har besluttet ikke at optage på bilag I, I A eller I B til biociddirektivet. Stk. 3. Bilag 6 til denne bekendtgørelse indeholder en fortegnelse over plantebeskyttelsesmidler, som fra den 14. juni 2011 er meddelt afviklingsperioder efter plantebeskyttelsesmiddelforordningens artikel 46. Stk. 4. Bilag 7 og 7a til denne bekendtgørelse indeholder en fortegnelse over de aktivstoffer, som EU-Kommissionen har besluttet ikke at optage på bilag I til plantebeskyttelsesmiddeldirektivet (pr. 14. juni 2011 plantebeskyttelsesmiddelforordningen). Stk. 5. Bilag 8 til denne bekendtgørelse indeholder en fortegnelse over plantebeskyttelsesmidler, der ikke indeholder aktivstoffer opført på bilag 7 eller 7a, og som tidligere har været godkendt før den 14. juni 2011, og for hvilke der før den 14. juni 2011 ikke har været meddelt en sidste lovlig besiddelsesfrist."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om og godkendelse af plantebeskyttelsesmidler sker efter reglerne i plantebeskyttelsesmiddelforordningen, jf. dog § 60 i denne bekendtgørelse. Afgørelse om godkendelse af plantebeskyttelsesmidler træffes af Miljøstyrelsen. Stk. 2. Biocidmidler, bortset fra biocid-basisstoffer, skal være godkendt før salg, import eller anvendelse, jf. § 33 i lov om kemikalier. Stk. 3. Biocidmidler, der før den 14. maj 2000 kunne markedsføres lovligt uden godkendelse efter de hidtil gældende regler herom, kan fortsat importeres, sælges eller anvendes, jf. dog stk. 4-10. Stk. 4. Biocidmidler, hvori der indgår et nyt aktivstof, skal før import, salg eller anvendelse være godkendt i henhold til lovens § 33. Stk. 5. Biocidmidler, hvori der indgår et eller flere aktivstoffer, der er opført på bilag I til Kommissionens forordning (EF) nr. 1451/2007, og hvor aktivstoffet eller kombinationen af aktivstof og produkttypen, som det pågældende middel tilhører, ikke er opført på bilag II til samme forordning, skal før import, salg eller anvendelse være godkendt i henhold til lovens § 33, jf. dog stk. 7. Stk. 6. Biocidmidler, hvori indgår et eller flere aktivstoffer, som EU-Kommissionen har besluttet ikke at optage på bilag I, I A eller I B til biociddirektivet for så vidt angår de produkttyper, beslutningen eller beslutningerne for det pågældende aktivstof vedrører, jf. bilag 4 til denne bekendtgørelse, skal godkendes i henhold til lovens § 33, jf. dog stk. 7. Stk. 7. Import, salg i alle led, anvendelse, oplagring og besiddelse af de i stk. 5 og 6 nævnte biocidmidler, som ikke er godkendt i henhold til lovens § 33, kan ske efter de hidtil gældende regler og vilkår indtil udløbet af de frister, der følger af artikel 4, stk. 2, i den i stk. 5 nævnte kommissionsforordning, medmindre en tidligere frist er fastsat i bilag 4 til denne bekendtgørelse. Stk. 8. For biocidmidler, der allerede markedsføres, og som indeholder et aktivstof, der er besluttet optaget på bilag I eller I A til biociddirektivet for den relevante produkttype, skal ansøgning om godkendelse efter lovens § 33, eller om fornyet vurdering, jf. lovens § 33, stk. 5, eller en foreløbig ansøgning om gensidig anerkendelse, af sådanne midler, der er søgt godkendt i en anden medlemsstat, jf. denne bekendtgørelses § 6, stk. 4, indgives senest på datoen for aktivstoffets optagelse, jf. bilag 3, hvis midlet fortsat ønskes markedsført. Stk. 9. Hvis midlet indeholder flere aktivstoffer, er fristen datoen for optagelsen af det sidst optagne aktivstof i den ansøgte produkttype. Stk. 10. Retten til import, salg i alle led, anvendelse, oplagring og besiddelse af biocidmidler med et eller flere aktivstoffer optaget på direktivets bilag I eller I A, som ikke er godkendt efter lovens § 33, ophører senest ved udløbet af den frist, der er fastsat for det senest optagne aktivstof, jf. bilag 3. Der kan dog i bekendtgørelse eller i en meddelelse til en godkendelsesindehaver fastsættes en tidligere frist for ophør af retten til import og salg af midler, herunder for midler for hvilke der ikke rettidigt er ansøgt, jf. 1. pkt."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Afgørelse om godkendelse af biocidmidler træffes af Miljøstyrelsen. Stk. 2. For biocidmidler, hvori der indgår et aktivstof, som er optaget eller søgt optaget på bilag I eller I A til biociddirektivet eller hvori der indgår et nyt aktivstof, skal sagsbehandling og godkendelse ske i overensstemmelse med reglerne herom i biociddirektivet. Stk. 3. Ansøgning om godkendelse af et biocidmiddel indsendes til Miljøstyrelsen, jf. stk. 1, af den, der agter at indføre til eller at producere biocidmidler i Danmark med henblik på salg eller anvendelse i Danmark. Stk. 4. Ansøgningen skal være udformet på dansk eller engelsk og i øvrigt følge Miljøstyrelsens anvisninger. Ansøgning skal ske på et skema, der kan rekvireres hos styrelsen. Stk. 5. For biocidmidler, hvor aktivstoffet eller aktivstofferne er optaget på bilag I eller I A til biociddirektivet, skal ansøgeren have fast forretningssted i et land, der er medlem af Den Europæiske Union. Stk. 6. Den, der ansøger om godkendelse af et biocidmiddel, hvori der indgår et nyt aktivstof, som ikke er optaget til det ansøgte anvendelsesområde på bilag I, I A eller I B til biociddirektivet, skal efter Miljøstyrelsens anvisninger tillige sende ansøgningen til Europa-Kommissionen og alle EU-lande, når Miljøstyrelsen har vurderet, at ansøgningen opfylder de nødvendige datakrav. Det samme gælder for den, der ansøger om godkendelse af et biocidmiddel, som er omfattet af § 4, stk. 5 og 6, hvis det eller de aktivstoffer, som indgår i midlet, ikke er optaget til det ansøgte anvendelsesområde på bilag I, I A eller I B til biociddirektivet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En ansøgning om godkendelse af et biocidmiddel, hvori der indgår et nyt kemisk aktivstof, som ikke er optaget på bilag I eller I A til biociddirektivet til det ansøgte anvendelsesområde, skal indeholde de oplysninger, som er angivet i bilag 2.2, litra a-d, jf. dog stk. 6. Det samme gælder for en ansøgning om godkendelse af et biocidmiddel, som er omfattet af § 4, stk. 5 og 6, hvis det eller de kemiske aktivstoffer, som indgår i midlet, ikke er optaget til det ansøgte anvendelsesområde på bilag I eller I A til biociddirektivet. Stk. 2. Ansøgning om godkendelse af et biocidmiddel, hvori der indgår et nyt mikrobiologisk aktivstof, som ikke er optaget på bilag I eller I A til biociddirektivet til det ansøgte anvendelsesområde, skal indeholde de oplysninger, som er angivet i bilag 2.3, litra a og b, jf. dog stk. 6. Det samme gælder for ansøgning om godkendelse af et biocidmiddel, som er omfattet af § 4, stk. 5 og 6, hvis det eller de mikrobiologiske aktivstoffer, som indgår i midlet, ikke er optaget til det ansøgte anvendelsesområde på bilag I eller I A til biociddirektivet. Stk. 3. Ansøgning om godkendelse af et biocidmiddel, hvor alle aktivstofferne er optaget på bilag I til biociddirektivet til det ansøgte anvendelsesområde, skal indeholde oplysninger om selve midlet. For kemiske biocidmidler er oplysningskravene angivet i bilag 2.2, litra b og d, og for mikrobiologiske biocidmidler i bilag 2.3, litra b. Ansøgningen skal desuden indeholde oplysninger eller dataadgangstilladelse for oplysninger om aktivstofferne, jf. bilag 2.2, litra a og c, for kemiske aktivstoffer og bilag 2.3, litra a, for mikrobiologiske aktivstoffer, hvis oplysningerne, der ligger til grund for optagelsen på bilag I, er databeskyttede, jf. lovens § 35 b. Stk. 4. Ansøgning om godkendelse af et biocidmiddel, hvor alle aktivstofferne er optaget på bilag I til biociddirektivet, og hvor midlet er godkendt i et andet EU-land, skal indeholde et resume af de oplysninger, som er angivet i bilag 2.2, litra b og d, eller i givet fald bilag 2.3, litra b, og indgives sammen med en kopi af den første godkendelse, som er bekræftet af den udstedende myndighed, hvis ansøgeren ønsker ansøgningen behandlet efter reglerne om gensidig anerkendelse, jf. artikel 4 i biociddirektivet. Stk. 5. Ansøgning om godkendelse af et biocidmiddel, der som aktivstoffer udelukkende indeholder kemiske aktivstoffer, der ikke er optaget på bilag I eller IA til biociddirektivet til det ansøgte anvendelsesområde, og som indgik i et biocidmiddel, som blev solgt i eller importeret til et EU-land før den 14. maj 2000, skal efter ansøgerens valg indeholde de oplysninger, der er angivet i bilag 2.1 eller de oplysninger, der er angivet i bilag 2.2, litra a-d. Dette gælder dog ikke ansøgning om godkendelse af et biocidmiddel, som er omfattet af § 4, stk. 5 og 6, jf. dog stk. 1. Stk. 6. En ansøgning om godkendelse af et biocidmiddel, der indeholder flere aktivstoffer, og hvor disse indbyrdes tilhører forskellige kategorier, for eksempel kemiske eller mikrobiologiske, nye eller ikke-nye eller optagne eller ikke-optagne på bilag I eller I A, skal indeholde oplysninger om de enkelte stoffer i overensstemmelse med kravene i stk. 1, stk. 2, eller stk. 5 efter Miljøstyrelsens nærmere anvisning. I sådanne tilfælde skal oplysningerne om selve midlet være i overensstemmelse med kravene i bilag 2.2, litra b og d, eller i givet fald bilag 2.3, litra b. Stk. 7. Miljøstyrelsen kan forlange, at ansøgeren fremlægger de supplerende oplysninger, som styrelsen vurderer, vil være nødvendige for at vurdere risici forbundet med biocidmidlet."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ansøgning om godkendelse af et lavrisikobiocidmiddel skal indeholde følgende oplysninger: 1) Ansøgerens navn og adresse. 2) Fabrikanterne af biocidmidlet og de aktive stoffer (navne og adresser, herunder det sted, hvor fabrikanten af aktivstoffet er etableret). 3) Eventuelt en adgangstilladelse til alle nødvendige relevante data. 4) Biocidmidlets handelsnavn. 5) Biocidmidlets komplette sammensætning. 6) Fysiske og kemiske egenskaber. 7) Produkttype. 8) Brugerkategori. 9) Anvendelsesmetode. 10) Effektivitet. 11) Analysemetoder. 12) Klassificering, emballering og etikettering, herunder et udkast til etiket, i overensstemmelse med reglerne i denne bekendtgørelse. 13) Leverandørbrugsanvisning udarbejdet i henhold til Beskæftigelsesministeriets bekendtgørelse om arbejde med stoffer og materialer. Stk. 2. For så vidt angår lavrisikobiocidmidler, som allerede er godkendt i et andet EU-land, skal ansøgningen omfatte de oplysninger, som fremgår af stk. 1, bortset fra effektivitetsdata, hvor et resume er tilstrækkeligt, og indgives sammen med en kopi af den første godkendelse, som er bekræftet af den udstedende myndighed. Stk. 3. Miljøstyrelsen kan forlange, at ansøgeren fremlægger de supplerende oplysninger, som styrelsen vurderer vil være nødvendige for at vurdere risici forbundet med biocidmidlet."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Analyser og undersøgelser, der skal gennemføres i henhold til reglerne om godkendelse af biocidmidler, skal udføres af laboratorier, der er omfattet af bekendtgørelse om anvendelse af og kontrol med principper for god laboratoriepraksis (GLP) for kemiske stoffer og blandinger og GLP-inspektion samt gebyrer herfor."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Den, der agter at gennemføre forsøg på hvirveldyr til brug for en ansøgning om godkendelse af et biocidmiddel, som indeholder et aktivstof, der er på bilag I eller I A til biociddirektivet, skal inden forsøget iværksættes indhente oplysning fra Miljøstyrelsen, om hvorvidt der i et EU-land er godkendt et tilsvarende middel samt om navn og adresse på indehaveren af tidligere godkendelser. Ansøgeren skal indsende dokumentation om midlets oprindelse og sammensætning til brug for Miljøstyrelsens udtalelse samt sandsynliggøre at være eller kunne komme i besiddelse af de oplysninger, der i øvrigt er nødvendige for at kunne opnå godkendelse."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. En godkendelse af et biocidmiddel er tidsbegrænset, jf. lovens § 33, stk. 3. Ansøgning om fornyet godkendelse skal udformes efter reglerne i §§ 4-14, og indsendes til Miljøstyrelsen, senest et år før godkendelsesperiodens udløb, jf. lovens § 33, stk. 3. Stk. 2. Retten til import eller salg af et allerede godkendt biocidmiddel, for hvilket der er søgt om ny godkendelse i overensstemmelse med stk. 1, ophører ikke, før Miljøstyrelsen har truffet afgørelse i sagen. Stk. 3. Miljøstyrelsen kan afslå at forny godkendelsen eller fastsætte ændrede vilkår for godkendelsen. Miljøstyrelsen træffer afgørelse om tilbagekaldelse i henhold til lovens § 38, stk. 1, af en godkendelse, hvis vilkårene herfor overtrædes. Miljøstyrelsen træffer afgørelse om en afviklingsfrist for biocidmidler, der er på lager. I afviklingsperioden betales afgift efter lovens § 36 og eventuelt gebyr efter § 48 i denne bekendtgørelse. Stk. 4. I en afgørelse om, at et tidligere markedsført stof eller en blanding godkendes på vilkår, der begrænser stoffets eller blandingens hidtidige anvendelsesområde, kan Miljøstyrelsen fastsætte vilkår om, at stoffet eller blandingen skal sælges under et andet navn."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ved vurderingen af, om der for biocidmidler findes alternative midler eller metoder, der er mindre farlige for sundheden eller mindre skadelige for miljøet, jf. lovens § 35, stk. 2, lægges til grund, at de alternative midler eller metoder kan anvendes med samme effekt på skadevolderen uden væsentlige økonomiske og arbejdsmæssige ulemper for brugeren. Stk. 2. Miljøstyrelsen kan indhente yderligere oplysninger hos importøren eller producenten, herunder dokumentation for midlets effektivitet og virkninger ved forskellige doseringer til brug for den i stk. 1 nævnte vurdering."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Miljøstyrelsen kan forlange prøver af det rene aktivstof og aktivstoffet i den renhedsgrad, der anvendes ved formuleringen af biocidmidler, samt prøver af det formulerede middel og dets bestanddele."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Biocidmidler skal være fremstillet, så aktivstofferne er ensartet fordelt eller fordeler sig ensartet efter omrystning eller omrøring."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Af hensyn til fabrikations- og analyseusikkerhed tillades de tolerancer for biocidmidler, som er nævnt i bilag 5. Stk. 2. Miljøstyrelsen kan ved godkendelsen af det enkelte biocidmiddel fastsætte andre tolerancer."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Inden et nyt bekæmpelsesmiddel kan godkendes, skal det være klassificeret. Klassificering sker efter reglerne i klassificeringsbekendtgørelsen eller klassificeringsforordningen. Fra 1. juni 2015 skal klassificering dog ske efter reglerne i klassificeringsforordningen. Stk. 2. Klassificeres et bekæmpelsesmiddel efter klassificeringsforordningen, finder reglerne om emballering og mærkning heri tilsvarende anvendelse. Stk. 3. Klassificeringen efter stk. 1 foretages af den, der har indgivet ansøgning om godkendelse af et bekæmpelsesmiddel til Miljøstyrelsen. Ansøger orienterer ved indgivelse af ansøgningen Miljøstyrelsen om, hvilke klassificeringsregler, der er benyttet til det pågældende bekæmpelsesmiddel. Stk. 4. Den, der klassificerer et bekæmpelsesmiddel, skal fastlægge, om bekæmpelsesmidlet skal betegnes som farligt, jf. klassificeringsbekendtgørelsens § 5."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ved fornyet godkendelse af et bekæmpelsesmiddel, herunder plantebeskyttelsesmidler som omfattes af ændringsloven, der var på markedet før den 14. juni 2011, skal ansøger indtil 1. juni 2015 vælge, om denne ønsker at klassificere sit bekæmpelsesmiddel efter reglerne i klassificeringsbekendtgørelsen eller efter reglerne i klassificeringsforordningen. Stk. 2. Ved ansøgning om fornyet godkendelse af et bekæmpelsesmiddel, finder reglerne i § 15, stk. 2 og 3 tilsvarende anvendelse. Stk. 3. Den, der omklassificerer eller opdaterer klassificeringen af et godkendt bekæmpelsesmiddel skal indsende oplysning om den nye klassificering til Miljøstyrelsen. Stk. 4. Miljøstyrelsen kan bestemme, at den indsendte nye klassificering efter stk. 3 er at sidestille med en helt ny ansøgning om godkendelse efter biocidreglerne i §§ 4-14 i denne bekendtgørelse eller efter reglerne i plantebeskyttelsesmiddelforordningen."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Plantebeskyttelsesmidler emballeres og etiketteres i henhold til plantebeskyttelsesmiddelforordningens artikel 64 og 65, jf. dog § 15, stk. 2, § 16, stk. 2 og § 61 i denne bekendtgørelse."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Biocidmidler emballeres i henhold til reglerne i klassificeringsbekendtgørelsen, jf. dog § 15, stk. 2 og § 16, stk. 2. Stk. 2. Herudover gælder det at 1) biocidmidler, som kan forveksles med levnedsmidler, drikkevarer eller foder, skal emballeres således, at sandsynligheden for forveksling mindskes mest muligt, og 2) biocidmidler, som er tilgængelige for offentligheden, og som kan forveksles med levnedsmidler, drikkevarer eller foder, skal indeholde bestanddele, der nedsætter risikoen for indtagelse. Stk. 3. Miljøstyrelsen kan forlange, at prøver af salgsemballagen skal indsendes til Miljøstyrelsen inden godkendelsen af biocidmidlet."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Biocidmidler skal etiketteres i henhold til reglerne i klassificeringsbekendtgørelsen, når klassificeringen er sket efter bestemmelserne heri, jf. dog § 15, stk. 2 og § 16, stk. 2. Etiketterne må ikke være vildledende eller give et overdrevent indtryk af produktets egenskaber, og de må ikke indeholde de angivelser, som nævnes i § 30, stk. 2. Stk. 2. Herudover skal etiketterne tydeligt, på dansk og med uudslettelig tekst give følgende oplysninger: 1) Alle aktivstoffers identitet og koncentration i metriske enheder. 2) Nummeret på den godkendelse, som den kompetente myndighed har givet den biocidholdige blanding. 3) Præparattype (f.eks. flydende koncentrat, granulat, pulver, fast stof osv.). 4) Godkendte anvendelser af den biocidholdige blanding (f.eks. træimprægnering, desinfektion, anti-fouling osv.). 5) Brugsanvisning og dosering, angivet i metriske enheder, for hver af de anvendelsesformer, som godkendelsen dækker. 6) Enkeltheder om sandsynlige, direkte eller indirekte bivirkninger og eventuel vejledning om førstehjælp. 7) Utvetydig henvisning til at læse den vedlagte brugsanvisning, når en sådan er vedlagt. 8) Anvisninger for forsvarlig bortskaffelse af biocidmidlet og emballagen, herunder om nødvendigt eventuelt forbud mod genbrug af emballagen. 9) Præparatets batchnummer eller betegnelse, samt udløbsdato under normale opbevaringsforhold. 10) Oplysning om den tid det tager, inden biocidmidlet virker, hvor lang tid, der skal gå mellem anvendelse af biocidmidlet på det pågældende produkt eller mellem anvendelse og næste brug af det behandlede produkt, hvor lang tid, der skal gå indtil næste adgang for mennesker eller dyr til det område, hvor biocidmidlet er anvendt, herunder oplysninger om dekontamineringsmidler og -foranstaltninger og varigheden af den nødvendige ventilation af de behandlede områder, oplysninger med henblik på passende rensning af udstyr, oplysninger om forebyggende foranstaltninger under brug, oplagring og transport, for eksempel beskyttelsesdragter og -udstyr til personer, foranstaltninger til beskyttelse mod ild, dækning af møblement, fjernelse af fødevarer og foderstoffer og anvisninger om, hvordan man undgår, at dyr bliver udsat for det pågældende middel. Stk. 3. I fornødent omfang forsynes etiketterne efter stk. 2 med følgende påskrifter, der skal opfylde de i stk. 2 stillede krav: 1) Den kategori af brugere, som biocidmidlet er begrænset til. 2) Oplysninger om eventuelle særlige farer for miljøet, især om beskyttelse af organismer uden for målgruppen og hindring af forurening af vand. 3) For mikrobiologiske biocidmidler eventuelle yderligere etiketteringskrav i henhold til Beskæftigelsesministeriets bekendtgørelse om biologiske agenser og arbejdsmiljø. Stk. 4. Oplysningerne i stk. 2, nr. 1, 2 og 4, samt om fornødent nr. 7 og stk. 3, nr. 1, anføres på selve etiketten. Oplysningerne i stk. 2, nr. 3, 5, 6, 8, 9 og 10 samt stk. 3, nr.2, kan anføres andetsteds på emballagen eller i en særskilt vedlagt folder, som udgør en integreret del af emballagen. Sådanne oplysninger anses for en del af etiketteringen."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Miljøstyrelsen godkender inden salg af biocidmidlet etikettens udseende eller teksten på emballagen, hvis en etiket ikke er påkrævet, og teksten på en folder, jf. § 19, stk. 4."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. De bekæmpelsesmidler, der er nævnt i § 1, stk. 3, nr. 2, skal tydeligt være mærket med midlets navn, navn på og procentvis indhold af hvert aktivstof, producentens eller importørens navn og adresse samt en tekst, der utvetydigt angiver: Må ikke udleveres til forbrugere. Kun til viderefabrikation (ompakning). Midlerne skal desuden mærkes efter reglerne i klassificeringsbekendtgørelsen eller klassificeringsforordningen."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Alle regler om meget giftige og giftige bekæmpelsesmidler i dette kapitel samt i kapitel 7, 8 og 10 finder anvendelse for midler, der skal klassificeres og mærkes som meget giftige eller giftige efter klassificeringsbekendtgørelsen, eller som i henhold til klassificeringsforordningen skal klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1)."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), må kun sælges af 1) indehaveren af godkendelsen for det pågældende middel eller 2) den, der på nærmere fastsatte vilkår har fået tilladelse hertil af Miljøstyrelsen. En tilladelse omfatter et udsalgssted og kan indskrænkes til kun at omfatte giftige bekæmpelsesmidler eller bekæmpelsesmidler, der klassificeres som akut toksiske i kategori 3. Tilladelser kan tilbagekaldes af Miljøstyrelsen."
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), må kun sælges til virksomheder, der er omfattet af § 23 eller til den, der har gennemført et giftkursus, jf. § 38, stk. 3, nr. 1. Stk. 2. Giftige bekæmpelsesmidler eller bekæmpelsesmidler, der klassificeres som akut toksisk i kategori 3, må endvidere sælges til den, der i medfør af § 38, stk. 2, nr. 1-2, må anvende disse bekæmpelsesmidler."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Forhandleren har pligt til at sikre sig, at køberen er berettiget til at købe meget giftige eller giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1). Salg af meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), til brugere, må kun finde sted mod forevisning af bevis for at have et gennemført giftkursus, jf. § 38, stk. 3, nr. 1, eller en tilladelse, som er udstedt af Miljøstyrelsen til at indkøbe og anvende bekæmpelsesmidler i fareklassen meget giftig eller akut toksisk i kategori 1 eller 2 eller som specifik målorgantoksiske i kategori 1 (STOT SE 1), uanset om gyldighedsperioden er overskredet. Salg må endvidere kun finde sted mod køberens egenhændige kvittering."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Forhandlere, der sælger meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), skal føre bog over hvert køb og salg af disse midler. Bogføringen skal foretages straks efter, at dispositionen har fundet sted og skal ske med angivelse af dato, køberens navn og adresse, midlernes handelsnavn samt antal og størrelse af pakningerne. Stk. 2. Bogføringen skal i øvrigt ske på en sådan måde, at forhandlerens beholdning af disse midler til enhver tid klart fremgår af bogen eller af en særlig specificeret udskrift af forhandlerens normale bogholderi, der kan godkendes af Miljøstyrelsen. Bogen med bilag skal opbevares i 5 år efter at være udskrevet."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Kemiske midler til bekæmpelse af rotter må kun sælges til og besiddes af personer, der ifølge Naturstyrelsens bekendtgørelse om bekæmpelse af rotter m.v. må foretage bekæmpelse af rotter med sådanne midler og som kan forevise et gyldigt bevis for denne autorisation. Stk. 2. Den, der sælger de i stk. 1 nævnte bekæmpelsesmidler, skal føre bog over hvert køb og salg. Bestemmelserne i § 26 finder anvendelse for denne bogføring."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Bekæmpelsesmidler må kun sælges i den ubrudte originalpakning, som varen er leveret i fra producent eller importør. Stk. 2. Åbne originalpakninger af bekæmpelsesmidler må ikke forefindes i forretningslokaler, lagerlokaler og andre lokaler, hvor bekæmpelsesmidler opbevares med henblik på salg til brugere."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Bestemmelserne i lovens § 24 og § 25, stk. 1-3, gælder ikke for bekæmpelsesmidler, der er omfattet af denne bekendtgørelse."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Et biocidmiddel må ikke markedsføres under omstændigheder, der er egnet til at vildlede brugerne med hensyn til midlets anvendelse eller den risiko, der kan være forbundet med midlet. Stk. 2. Ved markedsføringen af biocidmidler må ikke anvendes udtryk, der er egnet til at give brugerne den opfattelse, at midlet ikke indebærer risiko for mennesker eller miljø, herunder udtryk der angiver, at midlet er ufarligt, ugiftigt, ikke sundhedsskadeligt, et lavrisikobiocidmiddel, ikke mærkningspligtigt, godkendt eller testet for særlige forhold, for eksempel allergi, eller udtryk, der indeholder ord som miljø, øko, natur eller sammensætninger heraf. Udtryk med ord som bio eller sammensætninger heraf, bortset fra udtrykket biocid, må kun benyttes i forbindelse med markedsføringen af mikrobiologiske biocidmidler. Stk. 3. Reklamering må ikke indeholde udsagn mv. om, at et biocidmiddel indeholder eller har virkning som plantenæringsstof. Ved reklame for et biocidmiddel, der er klassificeret, jf. § 15 eller § 16, skal der i reklamebudskabet gøres opmærksom på midlets farebetegnelse og indholdet af aktivstoffer. Stk. 4. Reklamering for biocidmidler skal ledsages af utvetydig oplysning om, at biocidmidler skal anvendes med forsigtighed og at etiket og brugsanvisning skal læses, før produktet tages i brug. Stk. 5. Reklamer for biocidmidler, som giver en forbruger mulighed for at indgå en købekontrakt uden først at have set produktets etiket, skal henvise til de fareklasser, der er anført på etiketten. Stk. 6. Emballagen til biocidmidler, der er klassificeret som farlige, må ikke have en præsentation eller være påført en betegnelse, der anvendes til levnedsmidler, foder, lægemidler eller kosmetik. Stk. 7. Biocidmidler, der er klassificeret som farlige, og som sælges en detail til offentligheden, må ikke have en emballage, som er udformet eller dekoreret, så den tiltrækker børns aktive nysgerrighed eller vildleder forbrugerne."
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Aktivstoffer må kun markedsføres til anvendelse i biocidmidler, hvis de er klassificeret, emballeret og etiketteret i overensstemmelse med klassificeringsbekendtgørelsen. Stk. 2. Et nyt aktivstof må kun markedsføres til anvendelse i biocidmidler, hvis en ansøgning, der opfylder kravene i bilag 2.2, litra a, og i givet fald de relevante dele af bilag 2.2, litra c, eller som opfylder kravene i bilag 2.3, litra a, er sendt til alle EU-lande og Europa-Kommissionen i overensstemmelse med § 5, stk. 6, eller tilsvarende regler i andre EU-lande med en erklæring om, at aktivstoffet er bestemt til at indgå i et biocidmiddel. Stk. 3. Undtaget fra bestemmelserne i stk. 2 er markedsføring til anvendelser, som er omfattet af kapitel 9 om forsøgsmæssig afprøvning."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Bekæmpelsesmidler skal overalt opbevares miljø- og sundhedsmæssigt forsvarligt, utilgængeligt for børn og ikke sammen med eller i nærheden af levnedsmidler, foderstoffer, lægemidler eller lignende."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), jf. § 22, skal overalt opbevares miljø- og sundhedsmæssigt forsvarligt, under lås, utilgængeligt for børn og ikke sammen med levnedsmidler, foderstoffer, lægemidler eller lignende. Stk. 2. Virksomheder og institutioner, der opbevarer de i stk. 1 nævnte meget giftige og giftige bekæmpelsesmidler, samt bekæmpelsesmidler der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1) i en samlet mængde på over 125 ml, og hvortil flere end fem personer har adgang, skal udpege en eller flere personer, der på virksomhedens eller institutionens vegne sikrer, at opbevaringen af de pågældende bekæmpelsesmidler sker i henhold til stk. 1, herunder at uvedkommende ikke har adgang til midlerne. Stk. 3. Producenter, importører og forhandlere skal opbevare meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), i særskilt og aflåst skab eller rum, der tydeligt er mærket med advarselstavle, jf. klassificeringsbekendtgørelsens regler herom. Forhandlere må ikke anbringe andet end meget giftige og giftige stoffer og blandinger eller stoffer og blandinger, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), i et sådant giftskab eller giftrum."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Rester af bekæmpelsesmidler samt tom brugt emballage er omfattet af bestemmelserne i § 32 og § 33, stk. 1. Stk. 2. Den, der anvender et bekæmpelsesmiddel, skal opbevare midlet i den oprindelige emballage. Stk. 3. Sprøjtevæsker mv., der er tilberedt af bekæmpelsesmidler, må ikke efterlades uden opsyn."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Ingen må besidde et plantebeskyttelsesmiddel, medmindre det er godkendt i Danmark i henhold til plantebeskyttelsesmiddelforordningen, jf. dog stk. 2, 3 og 5, bilag 6 til denne bekendtgørelse og plantebeskyttelsesmiddelforordningens artikel 28, stk. 2. Stk. 2. Plantebeskyttelsesmidler, indeholdende aktivstoffer som er anført i bilag 7 og 7a til denne bekendtgørelse, må lovligt besiddes indtil udløbet af de i bilagene fastsatte frister. Hvis ingen tidsfrist er angivet, må plantebeskyttelsesmidler med disse aktivstoffer ikke besiddes. Stk. 3. Plantebeskyttelsesmidler anført i bilag 8 må lovligt besiddes indtil udløbet af de i bilaget fastsatte frister. Stk. 4. Plantebeskyttelsesmidler med etiketter, der ikke er affattet på dansk, må ikke besiddes. Stk. 5. Plantebeskyttelsesmidler der er omfattet af stk. 1, må dog lovligt besiddes, hvis det sker for at udnytte en dispensation meddelt i medfør af plantebeskyttelsesmiddelforordningens artikel 53."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Biocidmidler optaget på lovens bilag 2, liste A eller B, biocidmidler med etiketter, der ikke er affattet på dansk, og biocidmidler, der aldrig har været godkendt i Danmark, må ikke besiddes. Stk. 2. Hvis der i lovens bilag 2 er fastsat en sidste lovlig anvendelsesdag for et biocidmiddel, gælder besiddelsesforbuddet for midlet først 3 måneder efter denne dato. Stk. 3. Hvis anvendelsen af et biocidmiddel kun delvis er forbudt, kan midlet lovligt besiddes, hvis oplysningerne på midlets etiket, jf. § 19, er i overensstemmelse med de anvendelsesbegrænsninger for det pågældende middel, som er fastsat i lovens bilag 2. Stk. 4. Et biocidmiddel, som er omfattet af stk. 1, må endvidere besiddes, hvis det sker for at udnytte en dispensation eller tilladelse, som er meddelt i medfør af lov om kemikalier. Stk. 5. Forbuddet mod besiddelse omfatter ikke biocidmidler, der er fremstillet i udlandet og som kun føres gennem landet som transitgods. Forbuddet gælder endvidere ikke for virksomheder, som lovligt fremstiller stoffer og blandinger til eksport."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Virksomheder skal indgive anmeldelse til politiet ved begrundet mistanke om tyveri af stoffer og blandinger, der er klassificeret som meget giftige med R-sætningen R26, R27, eller R28 eller som giftige med R-sætningen R23, R24 eller R25, jf. klassificeringsbekendtgørelsens bilag 1, punkt 3. Hvis klassificeringen er sket i medfør af klassificeringsforordningen drejer det sig om stoffer og blandinger med klassificeringen akut toksiske i kategori 1 med faresætningerne H300, H310 og H330 eller som akut toksiske i kategori 3 med faresætningerne H301, H311 eller H331. Stk. 2. Anmeldelse, jf. stk. 1, skal indeholde oplysning om: 1) Betegnelse eller handelsnavn for stoffet eller blandingen. 2) Faresætninger eller R-sætninger for stoffet eller blandingen. 3) For enkeltstoffer: Stoffets CAS-nummer. 4) For blandinger: CAS-nummer for det eller de stoffer, der har givet anledning til blandingens klassificering, jf. stk. 1. 5) Eventuelle andre kendetegn, eksempelvis serienumre eller produktionsnumre. 6) Den stjålne mængde."
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Kemiske midler til bekæmpelse af rotter må kun anvendes af den, der ifølge bekendtgørelse om bekæmpelse af rotter mv. må foretage bekæmpelse af rotter med kemiske midler. Stk. 2. Bekæmpelsesmidler, der er klassificeret som giftige efter klassificeringsbekendtgørelsen eller som akut toksiske i kategori 3 efter klassificeringsforordningen, jf. § 22, må kun anvendes af 1) den, der erhvervsmæssigt anvender midlerne i egen bedrift, eller 2) den, der erhvervsmæssigt udfører bekæmpelse for andre. Stk. 3. Bekæmpelsesmidler, der er klassificeret som meget giftige efter klassificeringsbekendtgørelsen eller som akut toksiske i kategori 1 eller 2 eller som specifik målorgantoksiske i kategori 1 (STOT SE 1) efter klassificeringsforoerdningen, jf. § 22, må kun anvendes af 1) den, der er omfattet af stk. 1, og som har bevis for at have gennemgået et giftkursus, jf. stk. 4, for det pågældende anvendelsesområde, 2) den, der er omfattet af stk. 2, og som har bevis for at have gennemgået et giftkursus, jf. stk. 4, for det pågældende anvendelsesområde, eller 3) ansatte hos den i nr. 2 nævnte, jf. dog stk. 1. Stk. 4. De i stk. 3 nævnte giftkurser skal være foranstaltet eller anerkendt af Miljøstyrelsen. Stk. 5. Miljøstyrelsen kan fastsætte nærmere bestemmelser for anvendelse af grupper af bekæmpelsesmidler, der er klassificeret som meget giftige efter klassifikationsbekendtgørelsen eller som akut toksiske i kategori 1 eller 2 eller som specifik målorgantoksiske i kategori 1 (STOT SE 1) efter klassificeringsforordningen."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Personer, som er omfattet af § 38, stk. 3, nr. 1 og 2, og som erhvervsmæssigt udfører bekæmpelse for andre med meget giftige bekæmpelsesmidler, skal oplyse den, som bekæmpelsen udføres for, om, at Miljøstyrelsen har foranstaltet eller anerkendt det giftkursus, som den pågældende har gennemført, samt kontaktoplysninger til Miljøstyrelsen eller til Økonomi- og Erhvervsministeriets elektroniske kontaktpunkt (kvikskranke), jf. § 16 i lov om tjenesteydelser i det indre marked. Stk. 2. Oplysningerne i stk. 1 skal gøres tilgængelige for den, som bekæmpelsen udføres for, eller meddeles denne klart og entydigt og i god tid inden indgåelse af aftale om bekæmpelse eller inden udførelse af bekæmpelse, hvis der ikke foreligger en skriftlig aftale."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Miljøstyrelsen skal fastsætte og offentliggøre sine frister for behandling af ansøgninger om anerkendelse af gennemført giftkursus. Fristerne regnes fra det tidspunkt, hvor ansøgeren har indsendt alle de oplysninger, det påhviler denne at indsende. Stk. 2. Miljøstyrelsen kan forlænge fristen i stk. 1 én gang, hvis sagens kompleksitet berettiger det. Miljøstyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen skal indeholde en begrundelse for forlængelsen og dennes varighed. Stk. 3. Uanset fristerne i stk. 1 og 2 må ansøgeren ikke påbegynde bekæmpelsen med meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), før end Miljøstyrelsen har truffet afgørelse om anerkendelse af det gennemførte giftkursus."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Miljøstyrelsen skal hurtigst muligt kvittere for modtagelsen af en ansøgning om anerkendelse af gennemført giftkursus. Kvitteringen skal indeholde følgende oplysninger: 1) Den offentliggjorte frist for behandlingen af den pågældende ansøgning og muligheden for, at fristen kan blive forlænget én gang, jf. § 40, stk. 1 og 2. 2) Oplysning om, at ansøgeren ikke må påbegynde bekæmpelsen med meget giftige bekæmpelsesmidler, før end Miljøstyrelsen har truffet sin afgørelse, uanset om den offentliggjorte frist eller en efterfølgende meddelt frist er overholdt. 3) Oplysning om de administrative klagemuligheder for den pågældende afgørelse."
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), jf. § 22, må ikke anvendes i private haver, på offentlige områder og lignende arealer, der er tilgængelige for publikum, arealer omkring boligbyggeri, børneinstitutioner og lignende eller til behandling af beplantninger i skel mod offentlige veje eller private haver, jf. dog stk. 2. Stk. 2. Undtaget for bestemmelsen i stk. 1 er anvendelsen af meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), til bekæmpelse af rotter, mosegrise og muldvarpe under forudsætning af, at bekæmpelsen udføres af en person, der har gennemgået et giftkursus, jf. § 38, stk. 3, nr. 1 og 2."
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), jf. § 22, må ikke overlades til personer, som må antages at ville volde skade på sig selv eller deres omgivelser."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Ikke godkendte biocidmidler eller aktivstoffer beregnet udelukkende til anvendelse i et biocidmiddel, og som ikke indgår i et allerede godkendt biocidmiddel, kan uanset bekendtgørelsens øvrige bestemmelser markedsføres eller anvendes til: 1) Videnskabelig forskning og udvikling, når den eller de ansvarlige for markedsføringen eller anvendelsen udarbejder og opbevarer skriftlige fortegnelser med detaljerede oplysninger om produktets eller aktivstoffets identitet, etiketteringsdata, leverede mængder, navne og adresser på personer, som modtager produktet eller aktivstoffet, samt udarbejder dossierer indeholdende alle foreliggende data om mulige virkninger på menneskers eller dyrs sundhed eller på miljøet, jf. dog stk. 2. Disse oplysninger skal på forlangende stilles til rådighed for Miljøstyrelsen. 2) Procesorienteret forskning og udvikling, såfremt den eller de ansvarlige personer, før markedsføringen eller anvendelsen skriftligt meddeler de i nr. 1 nævnte oplysninger til Miljøstyrelsen, jf. dog stk. 2. Stk. 2. Markedsføring eller anvendelse, jf. stk. 1, som kan indebære eller føre til, at det pågældende biocidmiddel eller stof udsættes i miljøet, må ikke finde sted uden Miljøstyrelsens godkendelse. Ansøgning herom skal indgives til Miljøstyrelsen af de ansvarlige for markedsføringen eller anvendelsen efter styrelsens nærmere anvisninger. Stk. 3. Ved videnskabelig forskning og udvikling forstås i denne bestemmelse: Videnskabelige forsøg, analyser eller kemisk forskning under kontrollerede betingelser. Heri indgår bestemmelse af stoffets egenskaber, ydeevne og effektivitet såvel som videnskabelige undersøgelser i tilknytning til produktudvikling. Stk. 4. Ved procesorienteret forskning og udvikling forstås i denne bestemmelse: Videreudvikling af et stof, hvorunder dets anvendelsesområder testes ved hjælp af pilotforsøg eller fremstillingsforsøg. Stk. 5. Ved markedsføring forstås i denne bestemmelse: Enhver overdragelse mod eller uden vederlag, eller senere oplagring bortset fra overdragelse til oplagring med efterfølgende forsendelse ud af EU's toldområde eller bortskaffelse. Indførsel af et biocidmiddel til EU's toldområde anses for markedsføring."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Den i lovens § 36 nævnte afgift forfalder til betaling den 1. januar og skal være indbetalt til Miljøstyrelsen senest den 1. februar."
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Den, der efter lovens § 36 skal betale afgift, skal senest den 1. februar indsende en årsopgørelse for det foregående kalenderår til Miljøstyrelsen efter styrelsens nærmere anvisning. Årsopgørelsen skal omfatte den solgte mængde for hvert enkelt produkt og skal udarbejdes på grundlag af optegnelser i en form, som kan godkendes af Miljøstyrelsen. For udenlandske godkendelsesindehavere skal opgørelsen omhandle den samlede mængde, der er afsat med henblik på anvendelse i Danmark."
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Den, der har fået tilladelse til forhandling af meget giftige eller giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), skal for hvert udsalgssted, som tilladelsen omfatter, betale et gebyr på 1) 250 kr. pr. halvår, hvis tilladelsen omfatter enten meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), eller 2) 125 kr. pr. halvår, hvis tilladelsen alene omfatter giftige bekæmpelsesmidler eller bekæmpelsesmidler, der klassificeres som akut toksiske i kategori 3. Stk. 2. Gebyrerne forfalder til betaling den 1. januar hvert andet år og skal indbetales inden 1. februar i det pågældende kalenderår. Gebyrer, der indbetales efter denne dato, forrentes i overensstemmelse med reglerne i renteloven."
    },
    {
      "provision_ref": "10:48",
      "chapter": "10",
      "section": "48",
      "content": "§ 48. Den, der ansøger om godkendelse eller ændret godkendelse af et biocidmiddel, hvor mindst et aktivstof er optaget på bilag I eller I A til biociddirektivet til den ansøgte anvendelse, og den, der søger om et aktivstofs optagelse på bilag I, IA eller IB skal betale et gebyr til dækning af Miljøstyrelsens omkostninger ved behandlingen af ansøgningerne. Stk. 2. Gebyret udgør: 1) 1.300.000 kr. pr. aktivstof som i henhold til biociddirektivet anmeldes til vurdering i Danmark med henblik på optagelse på bilag I, I A eller I B. Hvis et aktivstof anmeldes til vurdering inden for mere end en produkttype, udgør gebyret 1.300.000 kr. for den første produkttype og 500.000 kr. for hver af de efterfølgende produkttyper. 2) 1.300.000 kr. pr. middel, hvor Danmark er første land i EU, og hvor ansøger henviser til en anden dokumentation for aktivstoffet end den dokumentation, som ligger til grund for optaget på bilag I eller I A. 3) 1.300.000 kr. pr. middel, hvor Danmark er første land i EU, og hvor midlet indeholder et hjælpestof, som giver anledning til bekymring. 4) 250.000 kr. for etableringen af en ramme i forbindelse med en godkendelse af et biocidmiddel med Danmark som det første land. 5) 80.000 kr. pr. middel, hvor Danmark er første land i EU, hvor midlet søges godkendt, efter eller i forbindelse med aktivstoffets optagelse på biociddirektivets bilag I, jf. dog nr. 6, 7 og 8. 6) 20.000 kr. pr. middel, såfremt midlet alene udgøres af ét aktivstof. Ved flere aktivstoffer alene, udgør gebyret 20.000 kr. pr. aktivstof. 7) 20.000 kr. pr. middel som søges godkendt, jf. § 6, stk. 4, om gensidig anerkendelse. 8) 20.000 kr. pr. middel, der som aktivstoffer kun indeholder et eller flere af dem, der er opført på biociddirektivets bilag I A (lavrisikobiocidmiddel). 9) 7.500 kr. for mindre ændringer i en godkendelse, såsom ændringer i farve, pigmenter, parfume, som ikke ændrer på effektivitetsvurderingen eller risikoen for miljø og sundhed. 10) 5.000 kr. pr. middel, som har samme rammeformulering, jf. artikel 2, stk. 1, litra j, i biociddirektivet, som et middel, som tidligere er godkendt i Danmark som første land. 11) 5.000 kr. pr. middel, som søges parallelimporteret, og som er identisk med et middel, som i forvejen er godkendt i Danmark efter §§ 33-38 i lov om kemikalier. 12) 5.000 kr. pr. middel til forskning, som med henvisning til § 6 i lov om kemikalier søges midlertidigt undtaget fra lovens almindelige betingelser om godkendelse. 13) 5.000 kr. pr. middel, som søges godkendt til forsøgsmæssig afprøvning, jf. § 44. 14) 2.500 kr. for administrative ændringer i en eksisterende godkendelse. Stk. 3. Den aktuelle gebyrsats offentliggøres på Miljøstyrelsens hjemmeside www.mst.dk. Gebyrsatserne i stk. 2 gælder for ansøgninger modtaget senest 31. december 2011. For senere ansøgninger reguleres satserne årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Stk. 4. Gebyret skal indbetales til Miljøstyrelsen efter styrelsens nærmere anvisninger på tidspunktet for indgivelse af ansøgningen om godkendelse. Af gebyret, som nævnes i stk. 2, nr. 1-3, betales alene 10.000 kr. på tidspunktet for indgivelse af anmeldelsen. Hvis et aktivstof anmeldes til vurdering inden for mere end en produkttype, betales dog 10.000 kr. for hver produkttype. Den resterende del af gebyret indbetales herefter til Miljøstyrelsen efter dennes nærmere anvisning. Stk. 5. Miljøstyrelsen nedsætter taksten i forbindelse med ansøgninger om fornyet godkendelse, eller i andre sager, hvis sagsbehandlingen har været mindre ressourcekrævende end gebyret. Taksten kan ligeledes nedsættes i tilfælde, hvor en ansøgning tilbagekaldes af ansøgeren, før der er truffet beslutning om godkendelse. Nedsættelsen skal modsvare de sparede omkostninger i forbindelse med sagens behandling. Beløb på 10.000 kr. eller derunder tilbagebetales ikke."
    },
    {
      "provision_ref": "10:49",
      "chapter": "10",
      "section": "49",
      "content": "§ 49. Den, der i henhold til plantebeskyttelsesmiddelforordningen eller kommissionsforordning (EU) Nr. 1141/2010, anmelder et aktivstof til vurdering i Danmark med henblik på optagelse på listen over godkendte aktivstoffer til plantebeskyttelsesmiddelforordningen, og hvor Danmark er blevet udpeget som den rapporterende medlemsstat, skal betale et gebyr til Miljøstyrelsen til dækning af omkostningerne ved den administrative behandling, der indgår i vurderingen af anmeldelsen. Stk. 2. Den, der i henhold til plantebeskyttelsesmiddelforordningen eller kommissionsforordning (EU) Nr. 1141/2010, anmelder et aktivstof til vurdering i et andet medlemsland, og hvor Danmark bliver udpeget som medrapporterende medlemsstat, skal betale et gebyr til Miljøstyrelsen til dækning af omkostningerne ved den administrative behandling, der indgår i vurderingen af anmeldelsen. Stk. 3. For anmeldelser efter stk. 1 i henhold til plantebeskyttelsesmiddelforordningen eller kommissionsforordning (EU) Nr. 1141/2010, udgør gebyret maksimalt 1.747.000 kr. For anmeldelser efter stk. 2 i henhold til plantebeskyttelsesmiddelforordningen eller kommissionsforordning (EU) Nr. 1141/2010 udgør gebyret maksimalt 1.747.000 kr. Af gebyret betales 10.000 kr. på tidspunktet for indgivelsen af anmeldelsen. Den resterende del af gebyret indbetales herefter til Miljøstyrelsen efter styrelsens nærmere anvisning. Stk. 4. Gebyrsatserne nævnt i stk. 3 gælder for anmeldelser modtaget senest 31. december 2011. For senere anmeldelser reguleres satserne årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats offentliggøres på Miljøstyrelsens hjemmeside www.mst.dk. Stk. 5. Miljøstyrelsen nedsætter taksten, hvis sagsbehandlingen har været mindre ressourcekrævende end gebyret. Nedsættelsen skal modsvare de sparede omkostninger i forbindelse med sagens behandling. Beløbet på 10.000 kr., jf. stk. 3, tilbagebetales ikke."
    },
    {
      "provision_ref": "11:50",
      "chapter": "11",
      "section": "50",
      "content": "§ 50. Den, som er ansvarlig for markedsføringen i Danmark af et biocidmiddel, jf. bilag 1, skal til brug for registrering i Arbejdstilsynets og Miljøstyrelsens register for stoffer og materialer (Produktregisteret) underrette Miljøstyrelsen om følgende: 1) Navn/firmanavn og adresse. 2) Produktets handelsnavn. 3) Anvendelse. 4) Produkttype i henhold til bekendtgørelsens bilag 1, pkt. 2 (jf. biociddirektivets bilag V). 5) Kemisk sammensætning. For hvert enkelt indholdsstof i produktet oplyses: a) CAS nr. b) Kemisk navn. c) Indholdsstoffets andel af produktet i vægtprocent eller anden enhed. d) R-sætning. 6) Klassificering og mærkning af produktet. 7) Eventuelle forslag til førstehjælp ved uheld. Stk. 2. Underretning efter stk. 1 er ikke nødvendigt, hvis produktet som følge af anden lovgivning i forvejen er registreret i Produktregisteret (med PR-nummer), eller hvis produktet er godkendt i Danmark som bekæmpelsesmiddel."
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Miljøstyrelsen udfører de opgaver, som i henhold til plantebeskyttelsesmiddelforordningen, tildeles de nationale kompetente myndigheder, jf. plantebeskyttelsesmiddelforordningens artikel 75. Stk. 2. Miljøstyrelsen fører tilsyn med overholdelsen af reglerne i den i stk. 1 nævnte forordning i overensstemmelse med forordningens og lovens regler herom, jf. dog § 54. Stk. 3. Tilsyn og kontrol med øvrige EU-forordninger vedrørende de af denne bekendtgørelse omfattede stoffer, blandinger og varer, udøves ligeledes af Miljøstyrelsen."
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Bortset fra de i § 54 nævnte tilfælde udøves tilsyn og kontrol med overholdelse af reglerne i bekendtgørelsen af Miljøstyrelsen. Stk. 2. Kommunalbestyrelsen bistår Miljøstyrelsen ved tilsyn og kontrol med overholdelsen af reglerne om opbevaring og anvendelse af bekæmpelsesmidler hos erhvervsmæssige brugere, jf. dog § 54. Stk. 3. Kommunalbestyrelsen bistår Miljøstyrelsen ved tilsyn og kontrol med overholdelsen af opbevarings- og mærkningsreglerne hos detailhandlere og lignende."
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Ud over de i bekendtgørelsens øvrige bestemmelser nævnte opgaver udøves følgende beføjelser i henhold til loven af Miljøstyrelsen: 1) Bestemmelse i henhold til lovens § 35 c, stk. 1, om, at oplysninger kan anvendes uanset reglerne om databeskyttelse samt fastsættelse af vilkårene herfor. 2) Modtagelse af underretning i henhold til lovens § 34, stk. 2, om ændringer i eller tilføjelser til allerede indsendte oplysninger om et godkendt biocidmiddel."
    },
    {
      "provision_ref": "12:54",
      "chapter": "12",
      "section": "54",
      "content": "§ 54. Tilsyn og kontrol med opbevaring, besiddelse, anvendelse og registrering af anvendelsen af plantebeskyttelsesmidler på jordbrug udføres af Plantedirektoratet, jf. lovens § 48, for så vidt angår overholdelse af følgende regler: 1) Plantebeskyttelsesmiddelforordningens artikel 28, stk. 1, og artikel 67, stk. 1. 2) Lovens § 10, stk. 2. 3) § 32, § 33, stk. 1 og 2, og § 35 i denne bekendtgørelse. Stk. 2. Ved jordbrug forstås i denne bekendtgørelse de jordbrugsbedrifter, der er omfattet af SKAT's benyttelseskode 05 (landbrug, bebygget), 07 (frugtplantage, gartneri og planteskole), eller 17 (ubebygget landbrugslod, m.v.), eller 01 (beboelse), for så vidt angår ejendomme med karakter af landbrug eller gartneri."
    },
    {
      "provision_ref": "12:55",
      "chapter": "12",
      "section": "55",
      "content": "§ 55. Statens Serum Institut og Det Nationale Center for Jordbrug og Fødevarer, Aarhus Universitet bistår Miljøstyrelsen ved vurderingen af bekæmpelsesmidlers effektivitet. Stk. 2. Fødevarestyrelsen bistår Miljøstyrelsen ved vurdering af restkoncentrationer i levnedsmidler. Stk. 3. Det Nationale Center for Jordbrug og Fødevarer, Aarhus Universitet anerkender forsøgsenheder, der i Danmark udfører undersøgelser af plantebeskyttelsesmidlers effektivitet. Det Nationale Center for Jordbrug og Fødevarer, Aarhus Universitets afgørelser om anerkendelse kan ikke påklages til anden administrativ myndighed. Stk. 4. Det Nationale Center for Jordbrug og Fødevarer, Aarhus Universitet kan opkræve et grundgebyr samt et årligt gebyr til dækning af udgifter i forbindelse med anerkendelser af laboratorier og tilsyn med, at vilkårene for disse overholdes. Stk. 5. Det Nationale Center for Jordbrug og Fødevarer, Aarhus Universitet bistår ved vurdering af plantebeskyttelsesmidlers farlighed for bier, herunder fastsættelse af krav til mærkning for bifare."
    },
    {
      "provision_ref": "12:56",
      "chapter": "12",
      "section": "56",
      "content": "§ 56. Miljøstyrelsen kan i særlige tilfælde tillade, at reglerne i bekendtgørelsen fraviges. Stk. 2. Miljøstyrelsen kan ændre bekendtgørelsens bilag 2-4 og 6-7a."
    },
    {
      "provision_ref": "12:57",
      "chapter": "12",
      "section": "57",
      "content": "§ 57. Miljøstyrelsens afgørelser kan påklages til Natur- og Miljøklagenævnet i den udstrækning, det er angivet i lovens § 55. Der henvises til reglerne i kemikalielovens §§ 55 og 57. Stk. 2. Miljøstyrelsen har den endelige administrative afgørelse i sager, der ikke kan indbringes for Natur- og Miljøklagenævnet."
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Medmindre højere straf er forskyldt efter den øvrige lovgivning, straffes med bøde den, der 1) overtræder § 13, § 14, stk. 1, § 18, stk. 1 og 2, § 19, § 21, §§ 23-28, § 30, § 31, stk. 1 og 2, §§ 32-34, § 35, stk. 1 og 4, § 36, stk. 1, §§ 38-39, § 40, stk. 3, §§ 42-43, § 46 eller § 50 eller bestemmelser i EU-forordninger vedrørende de af denne lov omfattede stoffer, blandinger og varer, 2) overskrider tolerancer fastsat af Miljøstyrelsen efter § 14, stk. 2, 3) sælger et biocidmiddel uden godkendelse efter §§ 20 og 21, 4) tilsidesætter vilkår knyttet til en godkendelse, tilladelse eller dispensation efter § 23, nr. 2, § 44, stk. 2, eller § 56, stk. 1, 5) overtræder regler fastsat i medfør af § 38, stk. 5, 6) undlader at indgive politianmeldelse efter § 37, 7) overtræder plantebeskyttelsesmiddelforordningens artikel 28, stk. 1, 8) overtræder afgørelser udstedt i medfør af plantebeskyttelsesmiddelforordningens 46 og som offentliggjort i bilag 6 til denne bekendtgørelse, eller 9) overtræder plantebeskyttelsesmiddelforordningens artikel 67, stk. 1. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, eller 2) voldt skade på miljøet eller fremkaldt fare derfor, eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. For overtrædelser af § 18, stk. 1-2, § 19, § 21 og §§ 32-34, samt for salg af et biocidmiddel uden godkendelse efter § 20 kan der pålægges producent, importør eller en virksomheds ejer eller bruger bødeansvar, selv om overtrædelsen ikke kan tilregnes denne som forsætlig eller uagtsom. For sådant bødeansvar fastsættes ingen forvandlingsstraf. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 5. Forældelsesfristen for strafansvaret er 5 år for overtrædelser omfattet af stk. 1-4."
    },
    {
      "provision_ref": "14:59",
      "chapter": "14",
      "section": "59",
      "content": "§ 59. Bekendtgørelsen træder i kraft den 29. juni 2011. Stk. 2. Bekendtgørelse nr. 242 af 18. marts 2011 om bekæmpelsesmidler ophæves, jf. dog § 60 og § 61, stk. 2."
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Behandling af ansøgninger om godkendelse af nye plantebeskyttelsesmidler og sager om fornyet godkendelse af plantebeskyttelsesmidler, herunder ændringer og tilbagekaldelser, der er omfattet af ændringsloven, sker efter reglerne i §§ 4-16 i bekendtgørelse nr. 242 af 18. marts 2011 om bekæmpelsesmidler."
    },
    {
      "provision_ref": "15:61",
      "chapter": "15",
      "section": "61",
      "content": "§ 61. Emballering og mærkning i forbindelse med ansøgninger om godkendelse af plantebeskyttelsesmidler, der skal behandles efter reglerne i plantebeskyttelsesmiddelforordningen, sker efter reglerne herom i plantebeskyttelsesmiddelforordningen. Stk. 2. Emballering og mærkning i forbindelse med ansøgninger om godkendelse af plantebeskyttelsesmidler, der indtil den 14. juni 2015 skal behandles efter ændringslovens regler, sker efter reglerne i §§ 19-27 i bekendtgørelse nr. 242 af 18. marts 2011 om bekæmpelsesmidler, jf. dog stk. 3. Stk. 3. Den, der ansøger om godkendelse eller fornyelse af godkendelse af et plantebeskyttelsesmiddel, der er omfattet af ændringsloven, kan anmode om, at emballering og mærkning sker efter reglerne herom i plantebeskyttelsesmiddelforordningen, hvorefter denne anvendes."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om bekæmpelsesmidler i det omfang, de er godkendelsespligtige i medfør af reglerne i §§ 33-38 c i lov om kemikalier eller efter reglerne i plantebeskyttelsesmiddelforordningen. Dog gælder § 30, stk. 1-3 og § 50 i denne bekendtgørelse også for biocidmidler, der er omfattet af § 33 a i loven. Stk. 2. Bekendtgørelsen fastsætter endvidere regler om biocidbasisstoffer, jf. § 2, nr. 7, og aktivstoffer, jf. § 2, nr. 8 og 9, og § 31 i bekendtgørelsen. Stk. 3. Bekendtgørelsen finder anvendelse på bekæmpelsesmidler i den form, hvori de overdrages til brugeren. Bekendtgørelsen finder ikke anvendelse i forbindelse med 1) transport af bekæmpelsesmidler, 2) bekæmpelsesmidler, der forhandles mellem producenter og importører eller mellem producenter indbyrdes, jf. dog § 21, eller 3) eksport af bekæmpelsesmidler. Dog finder § 32 og § 33, stk. 1, om opbevaring, også anvendelse ved eksport.",
      "valid_from": "2011-06-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bekæmpelsesmidler: Plantebeskyttelsesmidler og biocidmidler. 2) Plantebeskyttelsesmiddel: Ved plantebeskyttelsesmidler forstås, jf. artikel 2, stk. 1, i plantebeskyttelsesforordningen, jf. nr. 13, produkter i den form, hvori de overdrages til brugeren, bestående af eller indeholdende aktivstoffer, safenere eller synergister, og som er bestemt til følgende formål: a) At beskytte planter eller planteprodukter mod alle skadegørere, medmindre hovedformålet med det pågældende produkt må anses for at være af hygiejnemæssig karakter snarere end beskyttelse af planter eller planteprodukter. b) At påvirke planters livsprocesser, f.eks. ved at indvirke på planternes vækst på anden måde end som næringsstof. c) At konservere planteprodukter, for så vidt de pågældende stoffer eller produkter ikke er omfattet af særlige fællesbestemmelser om konserveringsmidler. d) At ødelægge uønskede planter eller plantedele, bortset fra alger, medmindre produkterne anvendes på jord eller vand for at beskytte planter. e) At bremse eller forebygge uønsket vækst af planter, bortset fra alger, medmindre produkterne anvendes på jord eller vand for at beskytte planter. 3) Biocidmiddel: Stoffer og blandinger, som ikke er omfattet af anden EU-lovgivning, jf. bilag 1, punkt 4, og som indeholder et eller flere aktivstoffer, i den form, hvori de overdrages til brugeren, og som er bestemt til at kunne ødelægge, afskrække, uskadeliggøre, hindre virkningen af eller på anden vis bekæmpe virkningen af skadegørere kemisk eller mikrobiologisk. 4) Lavrisikobiocidmiddel: Biocidmiddel, der som aktivstof eller aktivstoffer kun indeholder et eller flere aktivstoffer, der er opført på bilag I A til biociddirektivet, jf. bilag 3 i denne bekendtgørelse, og som ikke indeholder noget stof, der giver anledning til bekymring, jf. direktivets artikel 2, stk. 1, litra e. 5) Stof: Et grundstof og forbindelser heraf, naturligt eller industrielt fremstillet, indeholdende sådanne tilsætningsstoffer, som er nødvendige til bevarelse af stoffets stabilitet, og sådanne urenheder, som følger af fremstillingsprocessen, bortset fra opløsningsmidler, der kan udskilles, uden at det påvirker stoffets stabilitet eller ændrer dets sammensætning. 6) Blanding: En blanding eller opløsning, der er sammensat af to eller flere stoffer. 7) Biocidbasisstof: Stof, der er opført på bilag I B til biociddirektivet, jf. bilag 3 til denne bekendtgørelse, og hvis væsentligste anvendelse ikke er som bekæmpelsesmiddel, men som i begrænset omfang, og uden direkte at markedsføres til denne anvendelse, anvendes som biocid enten direkte eller i et produkt bestående af stoffet og et ublandet fortyndingsmiddel, som ikke i sig selv er et stof, der giver anledning til bekymring, jf. direktivets artikel 2, stk. 1. 8) Aktivstof: Et kemisk stof eller mikroorganismer, herunder vira eller svampe, med generel eller specifik virkning på eller imod skadegørere, når dette stof er til brug som eller i et biocidmiddel. 9) Nyt aktivstof: Et aktivstof, som ikke før den 14. maj 2000 indgik i et biocidmiddel, som blev solgt i eller importeret til et EU-land. Som nyt aktivstof betragtes desuden ethvert aktivstof, der ikke er opført i bilag I til Kommissionens forordning (EF) nr. 1451/2007, jf. forordningens artikel 4, stk. 3. 10) Mikroorganisme: En mikroskopisk enhed, cellulær eller ikke-cellulær, der kan formere sig eller overføre genetisk materiale. Definitionen gælder for, men er ikke begrænset til, bakterier, svampe, protozoer, vira og viroider. 11) Biociddirektivet: Europa-Parlamentets og Rådets direktiv 98/8/EF af 16. februar 1998 om markedsføring af biocidholdige produkter. 12) Plantebeskyttelsesmiddeldirektivet: Rådets direktiv 91/414/EØF af 15. juli 1991 om markedsføring af plantebeskyttelsesmidler. 13) Plantebeskyttelsesmiddelforordningen: Europa-Parlamentets og Rådets forordning (EF) nr. 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF. 14) Klassificeringsforordningen: Europa-Parlamentets og Rådets forordning (EF) Nr. 1272/2008 af 16. december 2008 om klassificering, mærkning og emballering af stoffer og blandinger og om ændring og ophævelse af direktiv 67/548/EØF og 1999/45/EF og om ændring af forordning (EF) nr. 1907/2006. 15) Klassificeringsbekendtgørelsen: Bekendtgørelsen om klassificering, emballering, mærkning, salg og opbevaring af kemiske stoffer og produkter (stoffer og blandinger). 16) Ændringsloven: § 6 i lov nr. 294 af 11. april 2011 om ændring af lov om kemiske stoffer og produkter og forskellige andre love.",
      "valid_from": "2011-06-24",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bilag 3 til denne bekendtgørelse indeholder en fortegnelse over de aktivstoffer, som EU-Kommissionen har besluttet at optage på bilag I, I A eller I B til biociddirektivet. Stk. 2. Bilag 4 til denne bekendtgørelse indeholder en fortegnelse over de aktivstoffer, som EU-Kommissionen har besluttet ikke at optage på bilag I, I A eller I B til biociddirektivet. Stk. 3. Bilag 6 til denne bekendtgørelse indeholder en fortegnelse over plantebeskyttelsesmidler, som fra den 14. juni 2011 er meddelt afviklingsperioder efter plantebeskyttelsesmiddelforordningens artikel 46. Stk. 4. Bilag 7 og 7a til denne bekendtgørelse indeholder en fortegnelse over de aktivstoffer, som EU-Kommissionen har besluttet ikke at optage på bilag I til plantebeskyttelsesmiddeldirektivet (pr. 14. juni 2011 plantebeskyttelsesmiddelforordningen). Stk. 5. Bilag 8 til denne bekendtgørelse indeholder en fortegnelse over plantebeskyttelsesmidler, der ikke indeholder aktivstoffer opført på bilag 7 eller 7a, og som tidligere har været godkendt før den 14. juni 2011, og for hvilke der før den 14. juni 2011 ikke har været meddelt en sidste lovlig besiddelsesfrist.",
      "valid_from": "2011-06-24",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om og godkendelse af plantebeskyttelsesmidler sker efter reglerne i plantebeskyttelsesmiddelforordningen, jf. dog § 60 i denne bekendtgørelse. Afgørelse om godkendelse af plantebeskyttelsesmidler træffes af Miljøstyrelsen. Stk. 2. Biocidmidler, bortset fra biocid-basisstoffer, skal være godkendt før salg, import eller anvendelse, jf. § 33 i lov om kemikalier. Stk. 3. Biocidmidler, der før den 14. maj 2000 kunne markedsføres lovligt uden godkendelse efter de hidtil gældende regler herom, kan fortsat importeres, sælges eller anvendes, jf. dog stk. 4-10. Stk. 4. Biocidmidler, hvori der indgår et nyt aktivstof, skal før import, salg eller anvendelse være godkendt i henhold til lovens § 33. Stk. 5. Biocidmidler, hvori der indgår et eller flere aktivstoffer, der er opført på bilag I til Kommissionens forordning (EF) nr. 1451/2007, og hvor aktivstoffet eller kombinationen af aktivstof og produkttypen, som det pågældende middel tilhører, ikke er opført på bilag II til samme forordning, skal før import, salg eller anvendelse være godkendt i henhold til lovens § 33, jf. dog stk. 7. Stk. 6. Biocidmidler, hvori indgår et eller flere aktivstoffer, som EU-Kommissionen har besluttet ikke at optage på bilag I, I A eller I B til biociddirektivet for så vidt angår de produkttyper, beslutningen eller beslutningerne for det pågældende aktivstof vedrører, jf. bilag 4 til denne bekendtgørelse, skal godkendes i henhold til lovens § 33, jf. dog stk. 7. Stk. 7. Import, salg i alle led, anvendelse, oplagring og besiddelse af de i stk. 5 og 6 nævnte biocidmidler, som ikke er godkendt i henhold til lovens § 33, kan ske efter de hidtil gældende regler og vilkår indtil udløbet af de frister, der følger af artikel 4, stk. 2, i den i stk. 5 nævnte kommissionsforordning, medmindre en tidligere frist er fastsat i bilag 4 til denne bekendtgørelse. Stk. 8. For biocidmidler, der allerede markedsføres, og som indeholder et aktivstof, der er besluttet optaget på bilag I eller I A til biociddirektivet for den relevante produkttype, skal ansøgning om godkendelse efter lovens § 33, eller om fornyet vurdering, jf. lovens § 33, stk. 5, eller en foreløbig ansøgning om gensidig anerkendelse, af sådanne midler, der er søgt godkendt i en anden medlemsstat, jf. denne bekendtgørelses § 6, stk. 4, indgives senest på datoen for aktivstoffets optagelse, jf. bilag 3, hvis midlet fortsat ønskes markedsført. Stk. 9. Hvis midlet indeholder flere aktivstoffer, er fristen datoen for optagelsen af det sidst optagne aktivstof i den ansøgte produkttype. Stk. 10. Retten til import, salg i alle led, anvendelse, oplagring og besiddelse af biocidmidler med et eller flere aktivstoffer optaget på direktivets bilag I eller I A, som ikke er godkendt efter lovens § 33, ophører senest ved udløbet af den frist, der er fastsat for det senest optagne aktivstof, jf. bilag 3. Der kan dog i bekendtgørelse eller i en meddelelse til en godkendelsesindehaver fastsættes en tidligere frist for ophør af retten til import og salg af midler, herunder for midler for hvilke der ikke rettidigt er ansøgt, jf. 1. pkt.",
      "valid_from": "2011-06-24",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Afgørelse om godkendelse af biocidmidler træffes af Miljøstyrelsen. Stk. 2. For biocidmidler, hvori der indgår et aktivstof, som er optaget eller søgt optaget på bilag I eller I A til biociddirektivet eller hvori der indgår et nyt aktivstof, skal sagsbehandling og godkendelse ske i overensstemmelse med reglerne herom i biociddirektivet. Stk. 3. Ansøgning om godkendelse af et biocidmiddel indsendes til Miljøstyrelsen, jf. stk. 1, af den, der agter at indføre til eller at producere biocidmidler i Danmark med henblik på salg eller anvendelse i Danmark. Stk. 4. Ansøgningen skal være udformet på dansk eller engelsk og i øvrigt følge Miljøstyrelsens anvisninger. Ansøgning skal ske på et skema, der kan rekvireres hos styrelsen. Stk. 5. For biocidmidler, hvor aktivstoffet eller aktivstofferne er optaget på bilag I eller I A til biociddirektivet, skal ansøgeren have fast forretningssted i et land, der er medlem af Den Europæiske Union. Stk. 6. Den, der ansøger om godkendelse af et biocidmiddel, hvori der indgår et nyt aktivstof, som ikke er optaget til det ansøgte anvendelsesområde på bilag I, I A eller I B til biociddirektivet, skal efter Miljøstyrelsens anvisninger tillige sende ansøgningen til Europa-Kommissionen og alle EU-lande, når Miljøstyrelsen har vurderet, at ansøgningen opfylder de nødvendige datakrav. Det samme gælder for den, der ansøger om godkendelse af et biocidmiddel, som er omfattet af § 4, stk. 5 og 6, hvis det eller de aktivstoffer, som indgår i midlet, ikke er optaget til det ansøgte anvendelsesområde på bilag I, I A eller I B til biociddirektivet.",
      "valid_from": "2011-06-24",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En ansøgning om godkendelse af et biocidmiddel, hvori der indgår et nyt kemisk aktivstof, som ikke er optaget på bilag I eller I A til biociddirektivet til det ansøgte anvendelsesområde, skal indeholde de oplysninger, som er angivet i bilag 2.2, litra a-d, jf. dog stk. 6. Det samme gælder for en ansøgning om godkendelse af et biocidmiddel, som er omfattet af § 4, stk. 5 og 6, hvis det eller de kemiske aktivstoffer, som indgår i midlet, ikke er optaget til det ansøgte anvendelsesområde på bilag I eller I A til biociddirektivet. Stk. 2. Ansøgning om godkendelse af et biocidmiddel, hvori der indgår et nyt mikrobiologisk aktivstof, som ikke er optaget på bilag I eller I A til biociddirektivet til det ansøgte anvendelsesområde, skal indeholde de oplysninger, som er angivet i bilag 2.3, litra a og b, jf. dog stk. 6. Det samme gælder for ansøgning om godkendelse af et biocidmiddel, som er omfattet af § 4, stk. 5 og 6, hvis det eller de mikrobiologiske aktivstoffer, som indgår i midlet, ikke er optaget til det ansøgte anvendelsesområde på bilag I eller I A til biociddirektivet. Stk. 3. Ansøgning om godkendelse af et biocidmiddel, hvor alle aktivstofferne er optaget på bilag I til biociddirektivet til det ansøgte anvendelsesområde, skal indeholde oplysninger om selve midlet. For kemiske biocidmidler er oplysningskravene angivet i bilag 2.2, litra b og d, og for mikrobiologiske biocidmidler i bilag 2.3, litra b. Ansøgningen skal desuden indeholde oplysninger eller dataadgangstilladelse for oplysninger om aktivstofferne, jf. bilag 2.2, litra a og c, for kemiske aktivstoffer og bilag 2.3, litra a, for mikrobiologiske aktivstoffer, hvis oplysningerne, der ligger til grund for optagelsen på bilag I, er databeskyttede, jf. lovens § 35 b. Stk. 4. Ansøgning om godkendelse af et biocidmiddel, hvor alle aktivstofferne er optaget på bilag I til biociddirektivet, og hvor midlet er godkendt i et andet EU-land, skal indeholde et resume af de oplysninger, som er angivet i bilag 2.2, litra b og d, eller i givet fald bilag 2.3, litra b, og indgives sammen med en kopi af den første godkendelse, som er bekræftet af den udstedende myndighed, hvis ansøgeren ønsker ansøgningen behandlet efter reglerne om gensidig anerkendelse, jf. artikel 4 i biociddirektivet. Stk. 5. Ansøgning om godkendelse af et biocidmiddel, der som aktivstoffer udelukkende indeholder kemiske aktivstoffer, der ikke er optaget på bilag I eller IA til biociddirektivet til det ansøgte anvendelsesområde, og som indgik i et biocidmiddel, som blev solgt i eller importeret til et EU-land før den 14. maj 2000, skal efter ansøgerens valg indeholde de oplysninger, der er angivet i bilag 2.1 eller de oplysninger, der er angivet i bilag 2.2, litra a-d. Dette gælder dog ikke ansøgning om godkendelse af et biocidmiddel, som er omfattet af § 4, stk. 5 og 6, jf. dog stk. 1. Stk. 6. En ansøgning om godkendelse af et biocidmiddel, der indeholder flere aktivstoffer, og hvor disse indbyrdes tilhører forskellige kategorier, for eksempel kemiske eller mikrobiologiske, nye eller ikke-nye eller optagne eller ikke-optagne på bilag I eller I A, skal indeholde oplysninger om de enkelte stoffer i overensstemmelse med kravene i stk. 1, stk. 2, eller stk. 5 efter Miljøstyrelsens nærmere anvisning. I sådanne tilfælde skal oplysningerne om selve midlet være i overensstemmelse med kravene i bilag 2.2, litra b og d, eller i givet fald bilag 2.3, litra b. Stk. 7. Miljøstyrelsen kan forlange, at ansøgeren fremlægger de supplerende oplysninger, som styrelsen vurderer, vil være nødvendige for at vurdere risici forbundet med biocidmidlet.",
      "valid_from": "2011-06-24",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Ansøgning om godkendelse af et lavrisikobiocidmiddel skal indeholde følgende oplysninger: 1) Ansøgerens navn og adresse. 2) Fabrikanterne af biocidmidlet og de aktive stoffer (navne og adresser, herunder det sted, hvor fabrikanten af aktivstoffet er etableret). 3) Eventuelt en adgangstilladelse til alle nødvendige relevante data. 4) Biocidmidlets handelsnavn. 5) Biocidmidlets komplette sammensætning. 6) Fysiske og kemiske egenskaber. 7) Produkttype. 8) Brugerkategori. 9) Anvendelsesmetode. 10) Effektivitet. 11) Analysemetoder. 12) Klassificering, emballering og etikettering, herunder et udkast til etiket, i overensstemmelse med reglerne i denne bekendtgørelse. 13) Leverandørbrugsanvisning udarbejdet i henhold til Beskæftigelsesministeriets bekendtgørelse om arbejde med stoffer og materialer. Stk. 2. For så vidt angår lavrisikobiocidmidler, som allerede er godkendt i et andet EU-land, skal ansøgningen omfatte de oplysninger, som fremgår af stk. 1, bortset fra effektivitetsdata, hvor et resume er tilstrækkeligt, og indgives sammen med en kopi af den første godkendelse, som er bekræftet af den udstedende myndighed. Stk. 3. Miljøstyrelsen kan forlange, at ansøgeren fremlægger de supplerende oplysninger, som styrelsen vurderer vil være nødvendige for at vurdere risici forbundet med biocidmidlet.",
      "valid_from": "2011-06-24",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Analyser og undersøgelser, der skal gennemføres i henhold til reglerne om godkendelse af biocidmidler, skal udføres af laboratorier, der er omfattet af bekendtgørelse om anvendelse af og kontrol med principper for god laboratoriepraksis (GLP) for kemiske stoffer og blandinger og GLP-inspektion samt gebyrer herfor.",
      "valid_from": "2011-06-24",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Den, der agter at gennemføre forsøg på hvirveldyr til brug for en ansøgning om godkendelse af et biocidmiddel, som indeholder et aktivstof, der er på bilag I eller I A til biociddirektivet, skal inden forsøget iværksættes indhente oplysning fra Miljøstyrelsen, om hvorvidt der i et EU-land er godkendt et tilsvarende middel samt om navn og adresse på indehaveren af tidligere godkendelser. Ansøgeren skal indsende dokumentation om midlets oprindelse og sammensætning til brug for Miljøstyrelsens udtalelse samt sandsynliggøre at være eller kunne komme i besiddelse af de oplysninger, der i øvrigt er nødvendige for at kunne opnå godkendelse.",
      "valid_from": "2011-06-24",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. En godkendelse af et biocidmiddel er tidsbegrænset, jf. lovens § 33, stk. 3. Ansøgning om fornyet godkendelse skal udformes efter reglerne i §§ 4-14, og indsendes til Miljøstyrelsen, senest et år før godkendelsesperiodens udløb, jf. lovens § 33, stk. 3. Stk. 2. Retten til import eller salg af et allerede godkendt biocidmiddel, for hvilket der er søgt om ny godkendelse i overensstemmelse med stk. 1, ophører ikke, før Miljøstyrelsen har truffet afgørelse i sagen. Stk. 3. Miljøstyrelsen kan afslå at forny godkendelsen eller fastsætte ændrede vilkår for godkendelsen. Miljøstyrelsen træffer afgørelse om tilbagekaldelse i henhold til lovens § 38, stk. 1, af en godkendelse, hvis vilkårene herfor overtrædes. Miljøstyrelsen træffer afgørelse om en afviklingsfrist for biocidmidler, der er på lager. I afviklingsperioden betales afgift efter lovens § 36 og eventuelt gebyr efter § 48 i denne bekendtgørelse. Stk. 4. I en afgørelse om, at et tidligere markedsført stof eller en blanding godkendes på vilkår, der begrænser stoffets eller blandingens hidtidige anvendelsesområde, kan Miljøstyrelsen fastsætte vilkår om, at stoffet eller blandingen skal sælges under et andet navn.",
      "valid_from": "2011-06-24",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ved vurderingen af, om der for biocidmidler findes alternative midler eller metoder, der er mindre farlige for sundheden eller mindre skadelige for miljøet, jf. lovens § 35, stk. 2, lægges til grund, at de alternative midler eller metoder kan anvendes med samme effekt på skadevolderen uden væsentlige økonomiske og arbejdsmæssige ulemper for brugeren. Stk. 2. Miljøstyrelsen kan indhente yderligere oplysninger hos importøren eller producenten, herunder dokumentation for midlets effektivitet og virkninger ved forskellige doseringer til brug for den i stk. 1 nævnte vurdering.",
      "valid_from": "2011-06-24",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Miljøstyrelsen kan forlange prøver af det rene aktivstof og aktivstoffet i den renhedsgrad, der anvendes ved formuleringen af biocidmidler, samt prøver af det formulerede middel og dets bestanddele.",
      "valid_from": "2011-06-24",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Biocidmidler skal være fremstillet, så aktivstofferne er ensartet fordelt eller fordeler sig ensartet efter omrystning eller omrøring.",
      "valid_from": "2011-06-24",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Af hensyn til fabrikations- og analyseusikkerhed tillades de tolerancer for biocidmidler, som er nævnt i bilag 5. Stk. 2. Miljøstyrelsen kan ved godkendelsen af det enkelte biocidmiddel fastsætte andre tolerancer.",
      "valid_from": "2011-06-24",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Inden et nyt bekæmpelsesmiddel kan godkendes, skal det være klassificeret. Klassificering sker efter reglerne i klassificeringsbekendtgørelsen eller klassificeringsforordningen. Fra 1. juni 2015 skal klassificering dog ske efter reglerne i klassificeringsforordningen. Stk. 2. Klassificeres et bekæmpelsesmiddel efter klassificeringsforordningen, finder reglerne om emballering og mærkning heri tilsvarende anvendelse. Stk. 3. Klassificeringen efter stk. 1 foretages af den, der har indgivet ansøgning om godkendelse af et bekæmpelsesmiddel til Miljøstyrelsen. Ansøger orienterer ved indgivelse af ansøgningen Miljøstyrelsen om, hvilke klassificeringsregler, der er benyttet til det pågældende bekæmpelsesmiddel. Stk. 4. Den, der klassificerer et bekæmpelsesmiddel, skal fastlægge, om bekæmpelsesmidlet skal betegnes som farligt, jf. klassificeringsbekendtgørelsens § 5.",
      "valid_from": "2011-06-24",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Ved fornyet godkendelse af et bekæmpelsesmiddel, herunder plantebeskyttelsesmidler som omfattes af ændringsloven, der var på markedet før den 14. juni 2011, skal ansøger indtil 1. juni 2015 vælge, om denne ønsker at klassificere sit bekæmpelsesmiddel efter reglerne i klassificeringsbekendtgørelsen eller efter reglerne i klassificeringsforordningen. Stk. 2. Ved ansøgning om fornyet godkendelse af et bekæmpelsesmiddel, finder reglerne i § 15, stk. 2 og 3 tilsvarende anvendelse. Stk. 3. Den, der omklassificerer eller opdaterer klassificeringen af et godkendt bekæmpelsesmiddel skal indsende oplysning om den nye klassificering til Miljøstyrelsen. Stk. 4. Miljøstyrelsen kan bestemme, at den indsendte nye klassificering efter stk. 3 er at sidestille med en helt ny ansøgning om godkendelse efter biocidreglerne i §§ 4-14 i denne bekendtgørelse eller efter reglerne i plantebeskyttelsesmiddelforordningen.",
      "valid_from": "2011-06-24",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Plantebeskyttelsesmidler emballeres og etiketteres i henhold til plantebeskyttelsesmiddelforordningens artikel 64 og 65, jf. dog § 15, stk. 2, § 16, stk. 2 og § 61 i denne bekendtgørelse.",
      "valid_from": "2011-06-24",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Biocidmidler emballeres i henhold til reglerne i klassificeringsbekendtgørelsen, jf. dog § 15, stk. 2 og § 16, stk. 2. Stk. 2. Herudover gælder det at 1) biocidmidler, som kan forveksles med levnedsmidler, drikkevarer eller foder, skal emballeres således, at sandsynligheden for forveksling mindskes mest muligt, og 2) biocidmidler, som er tilgængelige for offentligheden, og som kan forveksles med levnedsmidler, drikkevarer eller foder, skal indeholde bestanddele, der nedsætter risikoen for indtagelse. Stk. 3. Miljøstyrelsen kan forlange, at prøver af salgsemballagen skal indsendes til Miljøstyrelsen inden godkendelsen af biocidmidlet.",
      "valid_from": "2011-06-24",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Biocidmidler skal etiketteres i henhold til reglerne i klassificeringsbekendtgørelsen, når klassificeringen er sket efter bestemmelserne heri, jf. dog § 15, stk. 2 og § 16, stk. 2. Etiketterne må ikke være vildledende eller give et overdrevent indtryk af produktets egenskaber, og de må ikke indeholde de angivelser, som nævnes i § 30, stk. 2. Stk. 2. Herudover skal etiketterne tydeligt, på dansk og med uudslettelig tekst give følgende oplysninger: 1) Alle aktivstoffers identitet og koncentration i metriske enheder. 2) Nummeret på den godkendelse, som den kompetente myndighed har givet den biocidholdige blanding. 3) Præparattype (f.eks. flydende koncentrat, granulat, pulver, fast stof osv.). 4) Godkendte anvendelser af den biocidholdige blanding (f.eks. træimprægnering, desinfektion, anti-fouling osv.). 5) Brugsanvisning og dosering, angivet i metriske enheder, for hver af de anvendelsesformer, som godkendelsen dækker. 6) Enkeltheder om sandsynlige, direkte eller indirekte bivirkninger og eventuel vejledning om førstehjælp. 7) Utvetydig henvisning til at læse den vedlagte brugsanvisning, når en sådan er vedlagt. 8) Anvisninger for forsvarlig bortskaffelse af biocidmidlet og emballagen, herunder om nødvendigt eventuelt forbud mod genbrug af emballagen. 9) Præparatets batchnummer eller betegnelse, samt udløbsdato under normale opbevaringsforhold. 10) Oplysning om den tid det tager, inden biocidmidlet virker, hvor lang tid, der skal gå mellem anvendelse af biocidmidlet på det pågældende produkt eller mellem anvendelse og næste brug af det behandlede produkt, hvor lang tid, der skal gå indtil næste adgang for mennesker eller dyr til det område, hvor biocidmidlet er anvendt, herunder oplysninger om dekontamineringsmidler og -foranstaltninger og varigheden af den nødvendige ventilation af de behandlede områder, oplysninger med henblik på passende rensning af udstyr, oplysninger om forebyggende foranstaltninger under brug, oplagring og transport, for eksempel beskyttelsesdragter og -udstyr til personer, foranstaltninger til beskyttelse mod ild, dækning af møblement, fjernelse af fødevarer og foderstoffer og anvisninger om, hvordan man undgår, at dyr bliver udsat for det pågældende middel. Stk. 3. I fornødent omfang forsynes etiketterne efter stk. 2 med følgende påskrifter, der skal opfylde de i stk. 2 stillede krav: 1) Den kategori af brugere, som biocidmidlet er begrænset til. 2) Oplysninger om eventuelle særlige farer for miljøet, især om beskyttelse af organismer uden for målgruppen og hindring af forurening af vand. 3) For mikrobiologiske biocidmidler eventuelle yderligere etiketteringskrav i henhold til Beskæftigelsesministeriets bekendtgørelse om biologiske agenser og arbejdsmiljø. Stk. 4. Oplysningerne i stk. 2, nr. 1, 2 og 4, samt om fornødent nr. 7 og stk. 3, nr. 1, anføres på selve etiketten. Oplysningerne i stk. 2, nr. 3, 5, 6, 8, 9 og 10 samt stk. 3, nr.2, kan anføres andetsteds på emballagen eller i en særskilt vedlagt folder, som udgør en integreret del af emballagen. Sådanne oplysninger anses for en del af etiketteringen.",
      "valid_from": "2011-06-24",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Miljøstyrelsen godkender inden salg af biocidmidlet etikettens udseende eller teksten på emballagen, hvis en etiket ikke er påkrævet, og teksten på en folder, jf. § 19, stk. 4.",
      "valid_from": "2011-06-24",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. De bekæmpelsesmidler, der er nævnt i § 1, stk. 3, nr. 2, skal tydeligt være mærket med midlets navn, navn på og procentvis indhold af hvert aktivstof, producentens eller importørens navn og adresse samt en tekst, der utvetydigt angiver: Må ikke udleveres til forbrugere. Kun til viderefabrikation (ompakning). Midlerne skal desuden mærkes efter reglerne i klassificeringsbekendtgørelsen eller klassificeringsforordningen.",
      "valid_from": "2011-06-24",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Alle regler om meget giftige og giftige bekæmpelsesmidler i dette kapitel samt i kapitel 7, 8 og 10 finder anvendelse for midler, der skal klassificeres og mærkes som meget giftige eller giftige efter klassificeringsbekendtgørelsen, eller som i henhold til klassificeringsforordningen skal klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1).",
      "valid_from": "2011-06-24",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), må kun sælges af 1) indehaveren af godkendelsen for det pågældende middel eller 2) den, der på nærmere fastsatte vilkår har fået tilladelse hertil af Miljøstyrelsen. En tilladelse omfatter et udsalgssted og kan indskrænkes til kun at omfatte giftige bekæmpelsesmidler eller bekæmpelsesmidler, der klassificeres som akut toksiske i kategori 3. Tilladelser kan tilbagekaldes af Miljøstyrelsen.",
      "valid_from": "2011-06-24",
      "valid_to": null
    },
    {
      "provision_ref": "6:24",
      "chapter": "6",
      "section": "24",
      "content": "§ 24. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), må kun sælges til virksomheder, der er omfattet af § 23 eller til den, der har gennemført et giftkursus, jf. § 38, stk. 3, nr. 1. Stk. 2. Giftige bekæmpelsesmidler eller bekæmpelsesmidler, der klassificeres som akut toksisk i kategori 3, må endvidere sælges til den, der i medfør af § 38, stk. 2, nr. 1-2, må anvende disse bekæmpelsesmidler.",
      "valid_from": "2011-06-24",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Forhandleren har pligt til at sikre sig, at køberen er berettiget til at købe meget giftige eller giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1). Salg af meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), til brugere, må kun finde sted mod forevisning af bevis for at have et gennemført giftkursus, jf. § 38, stk. 3, nr. 1, eller en tilladelse, som er udstedt af Miljøstyrelsen til at indkøbe og anvende bekæmpelsesmidler i fareklassen meget giftig eller akut toksisk i kategori 1 eller 2 eller som specifik målorgantoksiske i kategori 1 (STOT SE 1), uanset om gyldighedsperioden er overskredet. Salg må endvidere kun finde sted mod køberens egenhændige kvittering.",
      "valid_from": "2011-06-24",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Forhandlere, der sælger meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), skal føre bog over hvert køb og salg af disse midler. Bogføringen skal foretages straks efter, at dispositionen har fundet sted og skal ske med angivelse af dato, køberens navn og adresse, midlernes handelsnavn samt antal og størrelse af pakningerne. Stk. 2. Bogføringen skal i øvrigt ske på en sådan måde, at forhandlerens beholdning af disse midler til enhver tid klart fremgår af bogen eller af en særlig specificeret udskrift af forhandlerens normale bogholderi, der kan godkendes af Miljøstyrelsen. Bogen med bilag skal opbevares i 5 år efter at være udskrevet.",
      "valid_from": "2011-06-24",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Kemiske midler til bekæmpelse af rotter må kun sælges til og besiddes af personer, der ifølge Naturstyrelsens bekendtgørelse om bekæmpelse af rotter m.v. må foretage bekæmpelse af rotter med sådanne midler og som kan forevise et gyldigt bevis for denne autorisation. Stk. 2. Den, der sælger de i stk. 1 nævnte bekæmpelsesmidler, skal føre bog over hvert køb og salg. Bestemmelserne i § 26 finder anvendelse for denne bogføring.",
      "valid_from": "2011-06-24",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Bekæmpelsesmidler må kun sælges i den ubrudte originalpakning, som varen er leveret i fra producent eller importør. Stk. 2. Åbne originalpakninger af bekæmpelsesmidler må ikke forefindes i forretningslokaler, lagerlokaler og andre lokaler, hvor bekæmpelsesmidler opbevares med henblik på salg til brugere.",
      "valid_from": "2011-06-24",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Bestemmelserne i lovens § 24 og § 25, stk. 1-3, gælder ikke for bekæmpelsesmidler, der er omfattet af denne bekendtgørelse.",
      "valid_from": "2011-06-24",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Et biocidmiddel må ikke markedsføres under omstændigheder, der er egnet til at vildlede brugerne med hensyn til midlets anvendelse eller den risiko, der kan være forbundet med midlet. Stk. 2. Ved markedsføringen af biocidmidler må ikke anvendes udtryk, der er egnet til at give brugerne den opfattelse, at midlet ikke indebærer risiko for mennesker eller miljø, herunder udtryk der angiver, at midlet er ufarligt, ugiftigt, ikke sundhedsskadeligt, et lavrisikobiocidmiddel, ikke mærkningspligtigt, godkendt eller testet for særlige forhold, for eksempel allergi, eller udtryk, der indeholder ord som miljø, øko, natur eller sammensætninger heraf. Udtryk med ord som bio eller sammensætninger heraf, bortset fra udtrykket biocid, må kun benyttes i forbindelse med markedsføringen af mikrobiologiske biocidmidler. Stk. 3. Reklamering må ikke indeholde udsagn mv. om, at et biocidmiddel indeholder eller har virkning som plantenæringsstof. Ved reklame for et biocidmiddel, der er klassificeret, jf. § 15 eller § 16, skal der i reklamebudskabet gøres opmærksom på midlets farebetegnelse og indholdet af aktivstoffer. Stk. 4. Reklamering for biocidmidler skal ledsages af utvetydig oplysning om, at biocidmidler skal anvendes med forsigtighed og at etiket og brugsanvisning skal læses, før produktet tages i brug. Stk. 5. Reklamer for biocidmidler, som giver en forbruger mulighed for at indgå en købekontrakt uden først at have set produktets etiket, skal henvise til de fareklasser, der er anført på etiketten. Stk. 6. Emballagen til biocidmidler, der er klassificeret som farlige, må ikke have en præsentation eller være påført en betegnelse, der anvendes til levnedsmidler, foder, lægemidler eller kosmetik. Stk. 7. Biocidmidler, der er klassificeret som farlige, og som sælges en detail til offentligheden, må ikke have en emballage, som er udformet eller dekoreret, så den tiltrækker børns aktive nysgerrighed eller vildleder forbrugerne.",
      "valid_from": "2011-06-24",
      "valid_to": null
    },
    {
      "provision_ref": "6:31",
      "chapter": "6",
      "section": "31",
      "content": "§ 31. Aktivstoffer må kun markedsføres til anvendelse i biocidmidler, hvis de er klassificeret, emballeret og etiketteret i overensstemmelse med klassificeringsbekendtgørelsen. Stk. 2. Et nyt aktivstof må kun markedsføres til anvendelse i biocidmidler, hvis en ansøgning, der opfylder kravene i bilag 2.2, litra a, og i givet fald de relevante dele af bilag 2.2, litra c, eller som opfylder kravene i bilag 2.3, litra a, er sendt til alle EU-lande og Europa-Kommissionen i overensstemmelse med § 5, stk. 6, eller tilsvarende regler i andre EU-lande med en erklæring om, at aktivstoffet er bestemt til at indgå i et biocidmiddel. Stk. 3. Undtaget fra bestemmelserne i stk. 2 er markedsføring til anvendelser, som er omfattet af kapitel 9 om forsøgsmæssig afprøvning.",
      "valid_from": "2011-06-24",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Bekæmpelsesmidler skal overalt opbevares miljø- og sundhedsmæssigt forsvarligt, utilgængeligt for børn og ikke sammen med eller i nærheden af levnedsmidler, foderstoffer, lægemidler eller lignende.",
      "valid_from": "2011-06-24",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), jf. § 22, skal overalt opbevares miljø- og sundhedsmæssigt forsvarligt, under lås, utilgængeligt for børn og ikke sammen med levnedsmidler, foderstoffer, lægemidler eller lignende. Stk. 2. Virksomheder og institutioner, der opbevarer de i stk. 1 nævnte meget giftige og giftige bekæmpelsesmidler, samt bekæmpelsesmidler der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1) i en samlet mængde på over 125 ml, og hvortil flere end fem personer har adgang, skal udpege en eller flere personer, der på virksomhedens eller institutionens vegne sikrer, at opbevaringen af de pågældende bekæmpelsesmidler sker i henhold til stk. 1, herunder at uvedkommende ikke har adgang til midlerne. Stk. 3. Producenter, importører og forhandlere skal opbevare meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), i særskilt og aflåst skab eller rum, der tydeligt er mærket med advarselstavle, jf. klassificeringsbekendtgørelsens regler herom. Forhandlere må ikke anbringe andet end meget giftige og giftige stoffer og blandinger eller stoffer og blandinger, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), i et sådant giftskab eller giftrum.",
      "valid_from": "2011-06-24",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Rester af bekæmpelsesmidler samt tom brugt emballage er omfattet af bestemmelserne i § 32 og § 33, stk. 1. Stk. 2. Den, der anvender et bekæmpelsesmiddel, skal opbevare midlet i den oprindelige emballage. Stk. 3. Sprøjtevæsker mv., der er tilberedt af bekæmpelsesmidler, må ikke efterlades uden opsyn.",
      "valid_from": "2011-06-24",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Ingen må besidde et plantebeskyttelsesmiddel, medmindre det er godkendt i Danmark i henhold til plantebeskyttelsesmiddelforordningen, jf. dog stk. 2, 3 og 5, bilag 6 til denne bekendtgørelse og plantebeskyttelsesmiddelforordningens artikel 28, stk. 2. Stk. 2. Plantebeskyttelsesmidler, indeholdende aktivstoffer som er anført i bilag 7 og 7a til denne bekendtgørelse, må lovligt besiddes indtil udløbet af de i bilagene fastsatte frister. Hvis ingen tidsfrist er angivet, må plantebeskyttelsesmidler med disse aktivstoffer ikke besiddes. Stk. 3. Plantebeskyttelsesmidler anført i bilag 8 må lovligt besiddes indtil udløbet af de i bilaget fastsatte frister. Stk. 4. Plantebeskyttelsesmidler med etiketter, der ikke er affattet på dansk, må ikke besiddes. Stk. 5. Plantebeskyttelsesmidler der er omfattet af stk. 1, må dog lovligt besiddes, hvis det sker for at udnytte en dispensation meddelt i medfør af plantebeskyttelsesmiddelforordningens artikel 53.",
      "valid_from": "2011-06-24",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. Biocidmidler optaget på lovens bilag 2, liste A eller B, biocidmidler med etiketter, der ikke er affattet på dansk, og biocidmidler, der aldrig har været godkendt i Danmark, må ikke besiddes. Stk. 2. Hvis der i lovens bilag 2 er fastsat en sidste lovlig anvendelsesdag for et biocidmiddel, gælder besiddelsesforbuddet for midlet først 3 måneder efter denne dato. Stk. 3. Hvis anvendelsen af et biocidmiddel kun delvis er forbudt, kan midlet lovligt besiddes, hvis oplysningerne på midlets etiket, jf. § 19, er i overensstemmelse med de anvendelsesbegrænsninger for det pågældende middel, som er fastsat i lovens bilag 2. Stk. 4. Et biocidmiddel, som er omfattet af stk. 1, må endvidere besiddes, hvis det sker for at udnytte en dispensation eller tilladelse, som er meddelt i medfør af lov om kemikalier. Stk. 5. Forbuddet mod besiddelse omfatter ikke biocidmidler, der er fremstillet i udlandet og som kun føres gennem landet som transitgods. Forbuddet gælder endvidere ikke for virksomheder, som lovligt fremstiller stoffer og blandinger til eksport.",
      "valid_from": "2011-06-24",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. Virksomheder skal indgive anmeldelse til politiet ved begrundet mistanke om tyveri af stoffer og blandinger, der er klassificeret som meget giftige med R-sætningen R26, R27, eller R28 eller som giftige med R-sætningen R23, R24 eller R25, jf. klassificeringsbekendtgørelsens bilag 1, punkt 3. Hvis klassificeringen er sket i medfør af klassificeringsforordningen drejer det sig om stoffer og blandinger med klassificeringen akut toksiske i kategori 1 med faresætningerne H300, H310 og H330 eller som akut toksiske i kategori 3 med faresætningerne H301, H311 eller H331. Stk. 2. Anmeldelse, jf. stk. 1, skal indeholde oplysning om: 1) Betegnelse eller handelsnavn for stoffet eller blandingen. 2) Faresætninger eller R-sætninger for stoffet eller blandingen. 3) For enkeltstoffer: Stoffets CAS-nummer. 4) For blandinger: CAS-nummer for det eller de stoffer, der har givet anledning til blandingens klassificering, jf. stk. 1. 5) Eventuelle andre kendetegn, eksempelvis serienumre eller produktionsnumre. 6) Den stjålne mængde.",
      "valid_from": "2011-06-24",
      "valid_to": null
    },
    {
      "provision_ref": "8:38",
      "chapter": "8",
      "section": "38",
      "content": "§ 38. Kemiske midler til bekæmpelse af rotter må kun anvendes af den, der ifølge bekendtgørelse om bekæmpelse af rotter mv. må foretage bekæmpelse af rotter med kemiske midler. Stk. 2. Bekæmpelsesmidler, der er klassificeret som giftige efter klassificeringsbekendtgørelsen eller som akut toksiske i kategori 3 efter klassificeringsforordningen, jf. § 22, må kun anvendes af 1) den, der erhvervsmæssigt anvender midlerne i egen bedrift, eller 2) den, der erhvervsmæssigt udfører bekæmpelse for andre. Stk. 3. Bekæmpelsesmidler, der er klassificeret som meget giftige efter klassificeringsbekendtgørelsen eller som akut toksiske i kategori 1 eller 2 eller som specifik målorgantoksiske i kategori 1 (STOT SE 1) efter klassificeringsforoerdningen, jf. § 22, må kun anvendes af 1) den, der er omfattet af stk. 1, og som har bevis for at have gennemgået et giftkursus, jf. stk. 4, for det pågældende anvendelsesområde, 2) den, der er omfattet af stk. 2, og som har bevis for at have gennemgået et giftkursus, jf. stk. 4, for det pågældende anvendelsesområde, eller 3) ansatte hos den i nr. 2 nævnte, jf. dog stk. 1. Stk. 4. De i stk. 3 nævnte giftkurser skal være foranstaltet eller anerkendt af Miljøstyrelsen. Stk. 5. Miljøstyrelsen kan fastsætte nærmere bestemmelser for anvendelse af grupper af bekæmpelsesmidler, der er klassificeret som meget giftige efter klassifikationsbekendtgørelsen eller som akut toksiske i kategori 1 eller 2 eller som specifik målorgantoksiske i kategori 1 (STOT SE 1) efter klassificeringsforordningen.",
      "valid_from": "2011-06-24",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Personer, som er omfattet af § 38, stk. 3, nr. 1 og 2, og som erhvervsmæssigt udfører bekæmpelse for andre med meget giftige bekæmpelsesmidler, skal oplyse den, som bekæmpelsen udføres for, om, at Miljøstyrelsen har foranstaltet eller anerkendt det giftkursus, som den pågældende har gennemført, samt kontaktoplysninger til Miljøstyrelsen eller til Økonomi- og Erhvervsministeriets elektroniske kontaktpunkt (kvikskranke), jf. § 16 i lov om tjenesteydelser i det indre marked. Stk. 2. Oplysningerne i stk. 1 skal gøres tilgængelige for den, som bekæmpelsen udføres for, eller meddeles denne klart og entydigt og i god tid inden indgåelse af aftale om bekæmpelse eller inden udførelse af bekæmpelse, hvis der ikke foreligger en skriftlig aftale.",
      "valid_from": "2011-06-24",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Miljøstyrelsen skal fastsætte og offentliggøre sine frister for behandling af ansøgninger om anerkendelse af gennemført giftkursus. Fristerne regnes fra det tidspunkt, hvor ansøgeren har indsendt alle de oplysninger, det påhviler denne at indsende. Stk. 2. Miljøstyrelsen kan forlænge fristen i stk. 1 én gang, hvis sagens kompleksitet berettiger det. Miljøstyrelsen giver ansøger meddelelse om forlængelsen og om varigheden heraf inden udløbet af fristen efter stk. 1. Meddelelsen skal indeholde en begrundelse for forlængelsen og dennes varighed. Stk. 3. Uanset fristerne i stk. 1 og 2 må ansøgeren ikke påbegynde bekæmpelsen med meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), før end Miljøstyrelsen har truffet afgørelse om anerkendelse af det gennemførte giftkursus.",
      "valid_from": "2011-06-24",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Miljøstyrelsen skal hurtigst muligt kvittere for modtagelsen af en ansøgning om anerkendelse af gennemført giftkursus. Kvitteringen skal indeholde følgende oplysninger: 1) Den offentliggjorte frist for behandlingen af den pågældende ansøgning og muligheden for, at fristen kan blive forlænget én gang, jf. § 40, stk. 1 og 2. 2) Oplysning om, at ansøgeren ikke må påbegynde bekæmpelsen med meget giftige bekæmpelsesmidler, før end Miljøstyrelsen har truffet sin afgørelse, uanset om den offentliggjorte frist eller en efterfølgende meddelt frist er overholdt. 3) Oplysning om de administrative klagemuligheder for den pågældende afgørelse.",
      "valid_from": "2011-06-24",
      "valid_to": null
    },
    {
      "provision_ref": "8:42",
      "chapter": "8",
      "section": "42",
      "content": "§ 42. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), jf. § 22, må ikke anvendes i private haver, på offentlige områder og lignende arealer, der er tilgængelige for publikum, arealer omkring boligbyggeri, børneinstitutioner og lignende eller til behandling af beplantninger i skel mod offentlige veje eller private haver, jf. dog stk. 2. Stk. 2. Undtaget for bestemmelsen i stk. 1 er anvendelsen af meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), til bekæmpelse af rotter, mosegrise og muldvarpe under forudsætning af, at bekæmpelsen udføres af en person, der har gennemgået et giftkursus, jf. § 38, stk. 3, nr. 1 og 2.",
      "valid_from": "2011-06-24",
      "valid_to": null
    },
    {
      "provision_ref": "8:43",
      "chapter": "8",
      "section": "43",
      "content": "§ 43. Meget giftige og giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), jf. § 22, må ikke overlades til personer, som må antages at ville volde skade på sig selv eller deres omgivelser.",
      "valid_from": "2011-06-24",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Ikke godkendte biocidmidler eller aktivstoffer beregnet udelukkende til anvendelse i et biocidmiddel, og som ikke indgår i et allerede godkendt biocidmiddel, kan uanset bekendtgørelsens øvrige bestemmelser markedsføres eller anvendes til: 1) Videnskabelig forskning og udvikling, når den eller de ansvarlige for markedsføringen eller anvendelsen udarbejder og opbevarer skriftlige fortegnelser med detaljerede oplysninger om produktets eller aktivstoffets identitet, etiketteringsdata, leverede mængder, navne og adresser på personer, som modtager produktet eller aktivstoffet, samt udarbejder dossierer indeholdende alle foreliggende data om mulige virkninger på menneskers eller dyrs sundhed eller på miljøet, jf. dog stk. 2. Disse oplysninger skal på forlangende stilles til rådighed for Miljøstyrelsen. 2) Procesorienteret forskning og udvikling, såfremt den eller de ansvarlige personer, før markedsføringen eller anvendelsen skriftligt meddeler de i nr. 1 nævnte oplysninger til Miljøstyrelsen, jf. dog stk. 2. Stk. 2. Markedsføring eller anvendelse, jf. stk. 1, som kan indebære eller føre til, at det pågældende biocidmiddel eller stof udsættes i miljøet, må ikke finde sted uden Miljøstyrelsens godkendelse. Ansøgning herom skal indgives til Miljøstyrelsen af de ansvarlige for markedsføringen eller anvendelsen efter styrelsens nærmere anvisninger. Stk. 3. Ved videnskabelig forskning og udvikling forstås i denne bestemmelse: Videnskabelige forsøg, analyser eller kemisk forskning under kontrollerede betingelser. Heri indgår bestemmelse af stoffets egenskaber, ydeevne og effektivitet såvel som videnskabelige undersøgelser i tilknytning til produktudvikling. Stk. 4. Ved procesorienteret forskning og udvikling forstås i denne bestemmelse: Videreudvikling af et stof, hvorunder dets anvendelsesområder testes ved hjælp af pilotforsøg eller fremstillingsforsøg. Stk. 5. Ved markedsføring forstås i denne bestemmelse: Enhver overdragelse mod eller uden vederlag, eller senere oplagring bortset fra overdragelse til oplagring med efterfølgende forsendelse ud af EU's toldområde eller bortskaffelse. Indførsel af et biocidmiddel til EU's toldområde anses for markedsføring.",
      "valid_from": "2011-06-24",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Den i lovens § 36 nævnte afgift forfalder til betaling den 1. januar og skal være indbetalt til Miljøstyrelsen senest den 1. februar.",
      "valid_from": "2011-06-24",
      "valid_to": null
    },
    {
      "provision_ref": "10:46",
      "chapter": "10",
      "section": "46",
      "content": "§ 46. Den, der efter lovens § 36 skal betale afgift, skal senest den 1. februar indsende en årsopgørelse for det foregående kalenderår til Miljøstyrelsen efter styrelsens nærmere anvisning. Årsopgørelsen skal omfatte den solgte mængde for hvert enkelt produkt og skal udarbejdes på grundlag af optegnelser i en form, som kan godkendes af Miljøstyrelsen. For udenlandske godkendelsesindehavere skal opgørelsen omhandle den samlede mængde, der er afsat med henblik på anvendelse i Danmark.",
      "valid_from": "2011-06-24",
      "valid_to": null
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Den, der har fået tilladelse til forhandling af meget giftige eller giftige bekæmpelsesmidler eller bekæmpelsesmidler, der klassificeres som akut toksiske i kategori 1, 2 eller 3 eller som specifik målorgantoksiske i kategori 1 (STOT SE 1), skal for hvert udsalgssted, som tilladelsen omfatter, betale et gebyr på 1) 250 kr. pr. halvår, hvis tilladelsen omfatter enten meget giftige bekæmpelsesmidler eller bekæmpelsesmidler, der klassificeres som akut toksiske i kategori 1 eller 2 eller som specifik målorgantoksiske i kategori 1 (STOT SE 1), eller 2) 125 kr. pr. halvår, hvis tilladelsen alene omfatter giftige bekæmpelsesmidler eller bekæmpelsesmidler, der klassificeres som akut toksiske i kategori 3. Stk. 2. Gebyrerne forfalder til betaling den 1. januar hvert andet år og skal indbetales inden 1. februar i det pågældende kalenderår. Gebyrer, der indbetales efter denne dato, forrentes i overensstemmelse med reglerne i renteloven.",
      "valid_from": "2011-06-24",
      "valid_to": null
    },
    {
      "provision_ref": "10:48",
      "chapter": "10",
      "section": "48",
      "content": "§ 48. Den, der ansøger om godkendelse eller ændret godkendelse af et biocidmiddel, hvor mindst et aktivstof er optaget på bilag I eller I A til biociddirektivet til den ansøgte anvendelse, og den, der søger om et aktivstofs optagelse på bilag I, IA eller IB skal betale et gebyr til dækning af Miljøstyrelsens omkostninger ved behandlingen af ansøgningerne. Stk. 2. Gebyret udgør: 1) 1.300.000 kr. pr. aktivstof som i henhold til biociddirektivet anmeldes til vurdering i Danmark med henblik på optagelse på bilag I, I A eller I B. Hvis et aktivstof anmeldes til vurdering inden for mere end en produkttype, udgør gebyret 1.300.000 kr. for den første produkttype og 500.000 kr. for hver af de efterfølgende produkttyper. 2) 1.300.000 kr. pr. middel, hvor Danmark er første land i EU, og hvor ansøger henviser til en anden dokumentation for aktivstoffet end den dokumentation, som ligger til grund for optaget på bilag I eller I A. 3) 1.300.000 kr. pr. middel, hvor Danmark er første land i EU, og hvor midlet indeholder et hjælpestof, som giver anledning til bekymring. 4) 250.000 kr. for etableringen af en ramme i forbindelse med en godkendelse af et biocidmiddel med Danmark som det første land. 5) 80.000 kr. pr. middel, hvor Danmark er første land i EU, hvor midlet søges godkendt, efter eller i forbindelse med aktivstoffets optagelse på biociddirektivets bilag I, jf. dog nr. 6, 7 og 8. 6) 20.000 kr. pr. middel, såfremt midlet alene udgøres af ét aktivstof. Ved flere aktivstoffer alene, udgør gebyret 20.000 kr. pr. aktivstof. 7) 20.000 kr. pr. middel som søges godkendt, jf. § 6, stk. 4, om gensidig anerkendelse. 8) 20.000 kr. pr. middel, der som aktivstoffer kun indeholder et eller flere af dem, der er opført på biociddirektivets bilag I A (lavrisikobiocidmiddel). 9) 7.500 kr. for mindre ændringer i en godkendelse, såsom ændringer i farve, pigmenter, parfume, som ikke ændrer på effektivitetsvurderingen eller risikoen for miljø og sundhed. 10) 5.000 kr. pr. middel, som har samme rammeformulering, jf. artikel 2, stk. 1, litra j, i biociddirektivet, som et middel, som tidligere er godkendt i Danmark som første land. 11) 5.000 kr. pr. middel, som søges parallelimporteret, og som er identisk med et middel, som i forvejen er godkendt i Danmark efter §§ 33-38 i lov om kemikalier. 12) 5.000 kr. pr. middel til forskning, som med henvisning til § 6 i lov om kemikalier søges midlertidigt undtaget fra lovens almindelige betingelser om godkendelse. 13) 5.000 kr. pr. middel, som søges godkendt til forsøgsmæssig afprøvning, jf. § 44. 14) 2.500 kr. for administrative ændringer i en eksisterende godkendelse. Stk. 3. Den aktuelle gebyrsats offentliggøres på Miljøstyrelsens hjemmeside www.mst.dk. Gebyrsatserne i stk. 2 gælder for ansøgninger modtaget senest 31. december 2011. For senere ansøgninger reguleres satserne årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Stk. 4. Gebyret skal indbetales til Miljøstyrelsen efter styrelsens nærmere anvisninger på tidspunktet for indgivelse af ansøgningen om godkendelse. Af gebyret, som nævnes i stk. 2, nr. 1-3, betales alene 10.000 kr. på tidspunktet for indgivelse af anmeldelsen. Hvis et aktivstof anmeldes til vurdering inden for mere end en produkttype, betales dog 10.000 kr. for hver produkttype. Den resterende del af gebyret indbetales herefter til Miljøstyrelsen efter dennes nærmere anvisning. Stk. 5. Miljøstyrelsen nedsætter taksten i forbindelse med ansøgninger om fornyet godkendelse, eller i andre sager, hvis sagsbehandlingen har været mindre ressourcekrævende end gebyret. Taksten kan ligeledes nedsættes i tilfælde, hvor en ansøgning tilbagekaldes af ansøgeren, før der er truffet beslutning om godkendelse. Nedsættelsen skal modsvare de sparede omkostninger i forbindelse med sagens behandling. Beløb på 10.000 kr. eller derunder tilbagebetales ikke.",
      "valid_from": "2011-06-24",
      "valid_to": null
    },
    {
      "provision_ref": "10:49",
      "chapter": "10",
      "section": "49",
      "content": "§ 49. Den, der i henhold til plantebeskyttelsesmiddelforordningen eller kommissionsforordning (EU) Nr. 1141/2010, anmelder et aktivstof til vurdering i Danmark med henblik på optagelse på listen over godkendte aktivstoffer til plantebeskyttelsesmiddelforordningen, og hvor Danmark er blevet udpeget som den rapporterende medlemsstat, skal betale et gebyr til Miljøstyrelsen til dækning af omkostningerne ved den administrative behandling, der indgår i vurderingen af anmeldelsen. Stk. 2. Den, der i henhold til plantebeskyttelsesmiddelforordningen eller kommissionsforordning (EU) Nr. 1141/2010, anmelder et aktivstof til vurdering i et andet medlemsland, og hvor Danmark bliver udpeget som medrapporterende medlemsstat, skal betale et gebyr til Miljøstyrelsen til dækning af omkostningerne ved den administrative behandling, der indgår i vurderingen af anmeldelsen. Stk. 3. For anmeldelser efter stk. 1 i henhold til plantebeskyttelsesmiddelforordningen eller kommissionsforordning (EU) Nr. 1141/2010, udgør gebyret maksimalt 1.747.000 kr. For anmeldelser efter stk. 2 i henhold til plantebeskyttelsesmiddelforordningen eller kommissionsforordning (EU) Nr. 1141/2010 udgør gebyret maksimalt 1.747.000 kr. Af gebyret betales 10.000 kr. på tidspunktet for indgivelsen af anmeldelsen. Den resterende del af gebyret indbetales herefter til Miljøstyrelsen efter styrelsens nærmere anvisning. Stk. 4. Gebyrsatserne nævnt i stk. 3 gælder for anmeldelser modtaget senest 31. december 2011. For senere anmeldelser reguleres satserne årligt pr. 1. januar på grundlag af det seneste offentliggjorte pris- og lønindeks i Økonomisk-Administrativ Vejledning fra Finansministeriet. Den aktuelle gebyrsats offentliggøres på Miljøstyrelsens hjemmeside www.mst.dk. Stk. 5. Miljøstyrelsen nedsætter taksten, hvis sagsbehandlingen har været mindre ressourcekrævende end gebyret. Nedsættelsen skal modsvare de sparede omkostninger i forbindelse med sagens behandling. Beløbet på 10.000 kr., jf. stk. 3, tilbagebetales ikke.",
      "valid_from": "2011-06-24",
      "valid_to": null
    },
    {
      "provision_ref": "11:50",
      "chapter": "11",
      "section": "50",
      "content": "§ 50. Den, som er ansvarlig for markedsføringen i Danmark af et biocidmiddel, jf. bilag 1, skal til brug for registrering i Arbejdstilsynets og Miljøstyrelsens register for stoffer og materialer (Produktregisteret) underrette Miljøstyrelsen om følgende: 1) Navn/firmanavn og adresse. 2) Produktets handelsnavn. 3) Anvendelse. 4) Produkttype i henhold til bekendtgørelsens bilag 1, pkt. 2 (jf. biociddirektivets bilag V). 5) Kemisk sammensætning. For hvert enkelt indholdsstof i produktet oplyses: a) CAS nr. b) Kemisk navn. c) Indholdsstoffets andel af produktet i vægtprocent eller anden enhed. d) R-sætning. 6) Klassificering og mærkning af produktet. 7) Eventuelle forslag til førstehjælp ved uheld. Stk. 2. Underretning efter stk. 1 er ikke nødvendigt, hvis produktet som følge af anden lovgivning i forvejen er registreret i Produktregisteret (med PR-nummer), eller hvis produktet er godkendt i Danmark som bekæmpelsesmiddel.",
      "valid_from": "2011-06-24",
      "valid_to": null
    },
    {
      "provision_ref": "12:51",
      "chapter": "12",
      "section": "51",
      "content": "§ 51. Miljøstyrelsen udfører de opgaver, som i henhold til plantebeskyttelsesmiddelforordningen, tildeles de nationale kompetente myndigheder, jf. plantebeskyttelsesmiddelforordningens artikel 75. Stk. 2. Miljøstyrelsen fører tilsyn med overholdelsen af reglerne i den i stk. 1 nævnte forordning i overensstemmelse med forordningens og lovens regler herom, jf. dog § 54. Stk. 3. Tilsyn og kontrol med øvrige EU-forordninger vedrørende de af denne bekendtgørelse omfattede stoffer, blandinger og varer, udøves ligeledes af Miljøstyrelsen.",
      "valid_from": "2011-06-24",
      "valid_to": null
    },
    {
      "provision_ref": "12:52",
      "chapter": "12",
      "section": "52",
      "content": "§ 52. Bortset fra de i § 54 nævnte tilfælde udøves tilsyn og kontrol med overholdelse af reglerne i bekendtgørelsen af Miljøstyrelsen. Stk. 2. Kommunalbestyrelsen bistår Miljøstyrelsen ved tilsyn og kontrol med overholdelsen af reglerne om opbevaring og anvendelse af bekæmpelsesmidler hos erhvervsmæssige brugere, jf. dog § 54. Stk. 3. Kommunalbestyrelsen bistår Miljøstyrelsen ved tilsyn og kontrol med overholdelsen af opbevarings- og mærkningsreglerne hos detailhandlere og lignende.",
      "valid_from": "2011-06-24",
      "valid_to": null
    },
    {
      "provision_ref": "12:53",
      "chapter": "12",
      "section": "53",
      "content": "§ 53. Ud over de i bekendtgørelsens øvrige bestemmelser nævnte opgaver udøves følgende beføjelser i henhold til loven af Miljøstyrelsen: 1) Bestemmelse i henhold til lovens § 35 c, stk. 1, om, at oplysninger kan anvendes uanset reglerne om databeskyttelse samt fastsættelse af vilkårene herfor. 2) Modtagelse af underretning i henhold til lovens § 34, stk. 2, om ændringer i eller tilføjelser til allerede indsendte oplysninger om et godkendt biocidmiddel.",
      "valid_from": "2011-06-24",
      "valid_to": null
    },
    {
      "provision_ref": "12:54",
      "chapter": "12",
      "section": "54",
      "content": "§ 54. Tilsyn og kontrol med opbevaring, besiddelse, anvendelse og registrering af anvendelsen af plantebeskyttelsesmidler på jordbrug udføres af Plantedirektoratet, jf. lovens § 48, for så vidt angår overholdelse af følgende regler: 1) Plantebeskyttelsesmiddelforordningens artikel 28, stk. 1, og artikel 67, stk. 1. 2) Lovens § 10, stk. 2. 3) § 32, § 33, stk. 1 og 2, og § 35 i denne bekendtgørelse. Stk. 2. Ved jordbrug forstås i denne bekendtgørelse de jordbrugsbedrifter, der er omfattet af SKAT's benyttelseskode 05 (landbrug, bebygget), 07 (frugtplantage, gartneri og planteskole), eller 17 (ubebygget landbrugslod, m.v.), eller 01 (beboelse), for så vidt angår ejendomme med karakter af landbrug eller gartneri.",
      "valid_from": "2011-06-24",
      "valid_to": null
    },
    {
      "provision_ref": "12:55",
      "chapter": "12",
      "section": "55",
      "content": "§ 55. Statens Serum Institut og Det Nationale Center for Jordbrug og Fødevarer, Aarhus Universitet bistår Miljøstyrelsen ved vurderingen af bekæmpelsesmidlers effektivitet. Stk. 2. Fødevarestyrelsen bistår Miljøstyrelsen ved vurdering af restkoncentrationer i levnedsmidler. Stk. 3. Det Nationale Center for Jordbrug og Fødevarer, Aarhus Universitet anerkender forsøgsenheder, der i Danmark udfører undersøgelser af plantebeskyttelsesmidlers effektivitet. Det Nationale Center for Jordbrug og Fødevarer, Aarhus Universitets afgørelser om anerkendelse kan ikke påklages til anden administrativ myndighed. Stk. 4. Det Nationale Center for Jordbrug og Fødevarer, Aarhus Universitet kan opkræve et grundgebyr samt et årligt gebyr til dækning af udgifter i forbindelse med anerkendelser af laboratorier og tilsyn med, at vilkårene for disse overholdes. Stk. 5. Det Nationale Center for Jordbrug og Fødevarer, Aarhus Universitet bistår ved vurdering af plantebeskyttelsesmidlers farlighed for bier, herunder fastsættelse af krav til mærkning for bifare.",
      "valid_from": "2011-06-24",
      "valid_to": null
    },
    {
      "provision_ref": "12:56",
      "chapter": "12",
      "section": "56",
      "content": "§ 56. Miljøstyrelsen kan i særlige tilfælde tillade, at reglerne i bekendtgørelsen fraviges. Stk. 2. Miljøstyrelsen kan ændre bekendtgørelsens bilag 2-4 og 6-7a.",
      "valid_from": "2011-06-24",
      "valid_to": null
    },
    {
      "provision_ref": "12:57",
      "chapter": "12",
      "section": "57",
      "content": "§ 57. Miljøstyrelsens afgørelser kan påklages til Natur- og Miljøklagenævnet i den udstrækning, det er angivet i lovens § 55. Der henvises til reglerne i kemikalielovens §§ 55 og 57. Stk. 2. Miljøstyrelsen har den endelige administrative afgørelse i sager, der ikke kan indbringes for Natur- og Miljøklagenævnet.",
      "valid_from": "2011-06-24",
      "valid_to": null
    },
    {
      "provision_ref": "13:58",
      "chapter": "13",
      "section": "58",
      "content": "§ 58. Medmindre højere straf er forskyldt efter den øvrige lovgivning, straffes med bøde den, der 1) overtræder § 13, § 14, stk. 1, § 18, stk. 1 og 2, § 19, § 21, §§ 23-28, § 30, § 31, stk. 1 og 2, §§ 32-34, § 35, stk. 1 og 4, § 36, stk. 1, §§ 38-39, § 40, stk. 3, §§ 42-43, § 46 eller § 50 eller bestemmelser i EU-forordninger vedrørende de af denne lov omfattede stoffer, blandinger og varer, 2) overskrider tolerancer fastsat af Miljøstyrelsen efter § 14, stk. 2, 3) sælger et biocidmiddel uden godkendelse efter §§ 20 og 21, 4) tilsidesætter vilkår knyttet til en godkendelse, tilladelse eller dispensation efter § 23, nr. 2, § 44, stk. 2, eller § 56, stk. 1, 5) overtræder regler fastsat i medfør af § 38, stk. 5, 6) undlader at indgive politianmeldelse efter § 37, 7) overtræder plantebeskyttelsesmiddelforordningens artikel 28, stk. 1, 8) overtræder afgørelser udstedt i medfør af plantebeskyttelsesmiddelforordningens 46 og som offentliggjort i bilag 6 til denne bekendtgørelse, eller 9) overtræder plantebeskyttelsesmiddelforordningens artikel 67, stk. 1. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på menneskers eller husdyrs liv eller sundhed eller fremkaldt fare derfor, eller 2) voldt skade på miljøet eller fremkaldt fare derfor, eller 3) opnået eller tilsigtet en økonomisk fordel, herunder ved besparelser, for den pågældende selv eller andre. Stk. 3. For overtrædelser af § 18, stk. 1-2, § 19, § 21 og §§ 32-34, samt for salg af et biocidmiddel uden godkendelse efter § 20 kan der pålægges producent, importør eller en virksomheds ejer eller bruger bødeansvar, selv om overtrædelsen ikke kan tilregnes denne som forsætlig eller uagtsom. For sådant bødeansvar fastsættes ingen forvandlingsstraf. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel. Stk. 5. Forældelsesfristen for strafansvaret er 5 år for overtrædelser omfattet af stk. 1-4.",
      "valid_from": "2011-06-24",
      "valid_to": null
    },
    {
      "provision_ref": "14:59",
      "chapter": "14",
      "section": "59",
      "content": "§ 59. Bekendtgørelsen træder i kraft den 29. juni 2011. Stk. 2. Bekendtgørelse nr. 242 af 18. marts 2011 om bekæmpelsesmidler ophæves, jf. dog § 60 og § 61, stk. 2.",
      "valid_from": "2011-06-24",
      "valid_to": null
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Behandling af ansøgninger om godkendelse af nye plantebeskyttelsesmidler og sager om fornyet godkendelse af plantebeskyttelsesmidler, herunder ændringer og tilbagekaldelser, der er omfattet af ændringsloven, sker efter reglerne i §§ 4-16 i bekendtgørelse nr. 242 af 18. marts 2011 om bekæmpelsesmidler.",
      "valid_from": "2011-06-24",
      "valid_to": null
    },
    {
      "provision_ref": "15:61",
      "chapter": "15",
      "section": "61",
      "content": "§ 61. Emballering og mærkning i forbindelse med ansøgninger om godkendelse af plantebeskyttelsesmidler, der skal behandles efter reglerne i plantebeskyttelsesmiddelforordningen, sker efter reglerne herom i plantebeskyttelsesmiddelforordningen. Stk. 2. Emballering og mærkning i forbindelse med ansøgninger om godkendelse af plantebeskyttelsesmidler, der indtil den 14. juni 2015 skal behandles efter ændringslovens regler, sker efter reglerne i §§ 19-27 i bekendtgørelse nr. 242 af 18. marts 2011 om bekæmpelsesmidler, jf. dog stk. 3. Stk. 3. Den, der ansøger om godkendelse eller fornyelse af godkendelse af et plantebeskyttelsesmiddel, der er omfattet af ændringsloven, kan anmode om, at emballering og mærkning sker efter reglerne herom i plantebeskyttelsesmiddelforordningen, hvorefter denne anvendes.",
      "valid_from": "2011-06-24",
      "valid_to": null
    }
  ],
  "definitions": [
    {
      "term": "videnskabelig forskning og udvikling",
      "definition": "i denne bestemmelse: Videnskabelige forsøg, analyser eller kemisk forskning under kontrollerede betingelser",
      "source_provision": "9:44"
    },
    {
      "term": "jordbrug",
      "definition": "i denne bekendtgørelse de jordbrugsbedrifter, der er omfattet af SKAT's benyttelseskode 05 (landbrug, bebygget), 07 (frugtplantage, gartneri og planteskole), eller 17 (ubebygget landbrugslod, m",
      "source_provision": "12:54"
    }
  ]
}
