{
  "id": "2019:1400",
  "type": "statute",
  "title": "Bekendtgørelse om garantibidrag, tarif og kapitaliseringsgrænse i 2020 i Arbejdsmarkedets Tillægspension",
  "short_name": "BEK H#LOKDOK04",
  "status": "in_force",
  "issued_date": "2019-12-13",
  "url": "https://www.retsinformation.dk/eli/lta/2019/1400/xml",
  "description": "Retsinformation source. DocumentId=BE008229; AccessionNumber=B20190140005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter fradrag af et beløb til finansiering af dødsfaldsydelser, jf. § 16 i lov om Arbejdsmarkedets Tillægspension, opdeles bidraget i et garantibidrag og et bonusbidrag, jf. § 8 c, stk. 3, i lov om Arbejdsmarkedets Tillægspension. I 2020 udgør garantibidraget 80 pct. Stk. 2. I 2020 fratrækkes der 140 kr. til finansiering af dødsfaldsydelsen efter lovens § 14 b og 60 kr. til finansiering af dødsfaldsydelsen efter lovens § 14 e."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fastsættelse af tariffen for bidrag vedrørende 2020 sker i henhold til bekendtgørelse om fastsættelse af maksimalt garantibidrag og tarif i Arbejdsmarkedets Tillægspension. Stk. 2. Ved fastsættelse af tariffen for 2020 er anvendt en markedsværdibaseret optjeningsrente. Den markedsværdibaserede optjeningsrente er fastlagt som en markedsrentekurve pr. 30. september 2019. Markedsrentekurven er bestemt som en nulkuponrentestruktur. Stk. 3. Markedsrentekurven, jf. stk. 2, og de aktuarmæssige formler for fastsættelse af tariffen for 2020 fremgår af ATP’s Pensions- og hensættelsesgrundlag, som er tilgængeligt på www.borger.dk. Stk. 4. For hver 100 kr. i garantibidrag vedrørende 2020 optjener medlemmer født i perioden fra 1. juli 1954 til 31. december 1967 årlig livsvarig pension, som det fremgår af bilag 1. Stk. 5. For hver 100 kr. i garantibidrag vedrørende 2020 optjener medlemmer født i perioden fra 1. januar 1968 til 31. december 2004 årlig livsvarig pension baseret på forrentning frem til 2035, som det fremgår af bilag 2. Stk. 6. I år 2035 opskrives den i stk. 5 anførte pensionsret med forrentning for en ny periode. En tidsbegrænset periode vil blive efterfulgt af endnu en periode. Ved sidste opskrivning inden opnået pensionsalder, jf. § 1 a i lov om social pension, er forrentningsperioden livslang. Ved opskrivninger af pensionsretten anvendes den rente, som fastsættes i ATP’s Pensions- og hensættelsesgrundlag."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For medlemmer, hvor der sker indbetaling i 2020 efter opnået pensionsalder, jf. § 1 a i lov om social pension, vil der for hver 100 kr. i garantibidrag erhverves årlig livsvarig pensionsret, som det fremgår af bilag 3."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Medlemmer, der udskyder udbetalingen af pensionen til udover opnået pensionsalder, jf. § 1 a i lov om social pension, får forhøjet den årlige pension for hver måned, udbetalingen af pensionen udskydes. I 2020 forhøjes den årlige pension for hver 100 kr. i årlig pension til de beløb, som fremgår af bilag 4."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bestyrelsen for Arbejdsmarkedets Tillægspension har for medlemmer, der bliver pensioneret i 2020, jf. § 9, stk. 1, i lov om Arbejdsmarkedets Tillægspension, fastsat følgende grænse for, om pensionen udbetales som en løbende månedlig pension eller som et kapitaliseret engangsbeløb: 1) Hvis den årlige pension med tillæg af bonuspension er beregnet til 3.050 kr. eller derunder, udbetales der et engangsbeløb beregnet som kapitalværdien af alle de fremtidige egenpensionsrettigheder. 2) Hvis den årlige pension med tillæg af bonuspension er beregnet til over kr. 3.050 kr., udbetales den i månedlige rater."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2020 og anvendes for bidrag, der vedrører 2020. Stk. 2. Kapitaliseringsgrænsen, jf. § 5, finder anvendelse for medlemmer, der bliver pensioneret i 2020."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter fradrag af et beløb til finansiering af dødsfaldsydelser, jf. § 16 i lov om Arbejdsmarkedets Tillægspension, opdeles bidraget i et garantibidrag og et bonusbidrag, jf. § 8 c, stk. 3, i lov om Arbejdsmarkedets Tillægspension. I 2020 udgør garantibidraget 80 pct. Stk. 2. I 2020 fratrækkes der 140 kr. til finansiering af dødsfaldsydelsen efter lovens § 14 b og 60 kr. til finansiering af dødsfaldsydelsen efter lovens § 14 e.",
      "valid_from": "2019-12-13",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fastsættelse af tariffen for bidrag vedrørende 2020 sker i henhold til bekendtgørelse om fastsættelse af maksimalt garantibidrag og tarif i Arbejdsmarkedets Tillægspension. Stk. 2. Ved fastsættelse af tariffen for 2020 er anvendt en markedsværdibaseret optjeningsrente. Den markedsværdibaserede optjeningsrente er fastlagt som en markedsrentekurve pr. 30. september 2019. Markedsrentekurven er bestemt som en nulkuponrentestruktur. Stk. 3. Markedsrentekurven, jf. stk. 2, og de aktuarmæssige formler for fastsættelse af tariffen for 2020 fremgår af ATP’s Pensions- og hensættelsesgrundlag, som er tilgængeligt på www.borger.dk. Stk. 4. For hver 100 kr. i garantibidrag vedrørende 2020 optjener medlemmer født i perioden fra 1. juli 1954 til 31. december 1967 årlig livsvarig pension, som det fremgår af bilag 1. Stk. 5. For hver 100 kr. i garantibidrag vedrørende 2020 optjener medlemmer født i perioden fra 1. januar 1968 til 31. december 2004 årlig livsvarig pension baseret på forrentning frem til 2035, som det fremgår af bilag 2. Stk. 6. I år 2035 opskrives den i stk. 5 anførte pensionsret med forrentning for en ny periode. En tidsbegrænset periode vil blive efterfulgt af endnu en periode. Ved sidste opskrivning inden opnået pensionsalder, jf. § 1 a i lov om social pension, er forrentningsperioden livslang. Ved opskrivninger af pensionsretten anvendes den rente, som fastsættes i ATP’s Pensions- og hensættelsesgrundlag.",
      "valid_from": "2019-12-13",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For medlemmer, hvor der sker indbetaling i 2020 efter opnået pensionsalder, jf. § 1 a i lov om social pension, vil der for hver 100 kr. i garantibidrag erhverves årlig livsvarig pensionsret, som det fremgår af bilag 3.",
      "valid_from": "2019-12-13",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Medlemmer, der udskyder udbetalingen af pensionen til udover opnået pensionsalder, jf. § 1 a i lov om social pension, får forhøjet den årlige pension for hver måned, udbetalingen af pensionen udskydes. I 2020 forhøjes den årlige pension for hver 100 kr. i årlig pension til de beløb, som fremgår af bilag 4.",
      "valid_from": "2019-12-13",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bestyrelsen for Arbejdsmarkedets Tillægspension har for medlemmer, der bliver pensioneret i 2020, jf. § 9, stk. 1, i lov om Arbejdsmarkedets Tillægspension, fastsat følgende grænse for, om pensionen udbetales som en løbende månedlig pension eller som et kapitaliseret engangsbeløb: 1) Hvis den årlige pension med tillæg af bonuspension er beregnet til 3.050 kr. eller derunder, udbetales der et engangsbeløb beregnet som kapitalværdien af alle de fremtidige egenpensionsrettigheder. 2) Hvis den årlige pension med tillæg af bonuspension er beregnet til over kr. 3.050 kr., udbetales den i månedlige rater.",
      "valid_from": "2019-12-13",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Bekendtgørelsen træder i kraft den 1. januar 2020 og anvendes for bidrag, der vedrører 2020. Stk. 2. Kapitaliseringsgrænsen, jf. § 5, finder anvendelse for medlemmer, der bliver pensioneret i 2020.",
      "valid_from": "2019-12-13",
      "valid_to": null
    }
  ],
  "definitions": []
}
