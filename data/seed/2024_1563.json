{
  "id": "2024:1563",
  "type": "statute",
  "title": "Bekendtgørelse om medicinsamtale på apotek",
  "short_name": "BEK H#LOKDOK04",
  "status": "in_force",
  "issued_date": "2024-12-09",
  "url": "https://www.retsinformation.dk/eli/lta/2024/1563/xml",
  "description": "Retsinformation source. DocumentId=DI001340; AccessionNumber=B20240156305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Til personer, der inden for de seneste seks måneder har fået ordineret lægemiddelbehandling i forbindelse med diagnosticering af en kronisk sygdom, og som har ret til sundhedsydelser efter sundhedslovens kapitel 2, skal apotekere 1) yde én medicinsamtale, når der foreligger en henvisning fra en læge, jf. stk. 2, eller 2) tilbyde én medicinsamtale med baggrund i den konkrete ekspedition og efter indsigt i borgerens lægemiddeloplysninger, jf. stk. 3. Stk. 2. En henvisning fra en læge kan være skriftlig eller telefonisk. Ved henvisning skal oplysninger om den henvisende læge fremgå tydeligt og »medicinsamtale på apotek« angives. Lægen kan for henvisning til medicinsamtale på apotek benytte en blanket, som er tilgængelig på Lægemiddelstyrelsen hjemmeside. Stk. 3. Personale på apoteker, apoteksfilialer eller apoteksudsalg tilbyder medicinsamtale efter borgerens samtykke til indsigt i borgerens aktuelle lægemiddeloplysninger, jf. § 9, i bekendtgørelsen om adgang til og registrering m.v. af lægemiddel- og vaccinationsoplysninger, hvor personalet iagttager, om borgeren er eller inden for de seneste seks måneder har været i behandling med lægemidler, som anvendes til kronisk sygdom, jf. stk. 4. Stk. 4. Ved kronisk sygdom forstås sygdom, som har et langvarigt forløb eller er konstant tilbagevendende."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Apotekeren skal tilbyde borgeren at afholde én medicinsamtale inden for 14 dage fra den dato, hvor borgeren henvender sig på apotek, apoteksfilial eller apoteksudsalg med en henvisning fra en læge eller fra den dato, hvor personalet på apoteker, apoteksfilialer eller apoteksudsalg tilbyder medicinsamtale med baggrund i indsigt i borgernes lægemiddeloplysninger, jf. § 1, stk. 1. Stk. 2. Apotekeren og borgeren kan aftale en senere dato end den i stk. 1 angivne for afholdelse af medicinsamtalen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En medicinsamtale skal afholdes på apoteker, apoteksfilialer eller apoteksudsalg, jf. dog stk. 2. Stk. 2. Medicinsamtalen kan som alternativ til stk. 1 afholdes som en videosamtale, hvor farmaceuten eller farmakonomen og borgeren kan se hinanden. Stk. 3. Medicinsamtalen skal ske i rolige og diskrete omgivelser."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Medicinsamtalen gennemføres af apotekeren eller en af apotekeren ansat farmaceut eller farmakonom."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En medicinsamtale skal øge borgerens kendskab til den ordinerede medicinske behandling for den eller de kroniske sygdomme, som borgeren lider af, og informere og yde råd og vejledning om bedre medicinefterlevelse. Herudover har borgeren såvel som apotekeren eller den af apotekeren ansatte farmaceut eller farmakonom mulighed for at bringe forhold af betydning for medicineringen og efterlevelsen, f.eks. om medicintilskud, op ved medicinsamtalen. Stk. 2. Apotekeren kan i forbindelse med medicinsamtalen udlevere skriftligt materiale."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For de borgere, hvor apotekeren afholder medicinsamtale efter henvisning fra en læge, kan apotekeren med borgerens samtykke give lægen besked, når medicinsamtalen har været afholdt."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Apotekeren skal registre og indberette antallet af afholdte medicinsamtaler, herunder antallet af samtaler som ikke er afholdt inden for 14 dage fra den dato, hvor borgeren har henvendt sig med en henvisning fra en læge, eller hvor personalet på apoteker, apoteksfilialer eller apoteksudsalg tilbyder medicinsamtale med baggrund i indsigt i borgernes lægemiddeloplysninger, jf. § 2, stk. 1. Stk. 2. Apotekeren skal indberette antallet af afholdte medicinsamtaler efter stk. 1 til Sundhedsstyrelsen månedsvist, senest den 5. i den efterfølgende måned. Falder den 5. på en lørdag, eller søn- eller helligdag, foretages indberetningen den førstkommende hverdag derefter."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bekendtgørelsen træder i kraft den 1. januar 2025. Stk. 2. Bekendtgørelse nr. 924 af 21. juli 2015 om medicinsamtale på apotek ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Til personer, der inden for de seneste seks måneder har fået ordineret lægemiddelbehandling i forbindelse med diagnosticering af en kronisk sygdom, og som har ret til sundhedsydelser efter sundhedslovens kapitel 2, skal apotekere 1) yde én medicinsamtale, når der foreligger en henvisning fra en læge, jf. stk. 2, eller 2) tilbyde én medicinsamtale med baggrund i den konkrete ekspedition og efter indsigt i borgerens lægemiddeloplysninger, jf. stk. 3. Stk. 2. En henvisning fra en læge kan være skriftlig eller telefonisk. Ved henvisning skal oplysninger om den henvisende læge fremgå tydeligt og »medicinsamtale på apotek« angives. Lægen kan for henvisning til medicinsamtale på apotek benytte en blanket, som er tilgængelig på Lægemiddelstyrelsen hjemmeside. Stk. 3. Personale på apoteker, apoteksfilialer eller apoteksudsalg tilbyder medicinsamtale efter borgerens samtykke til indsigt i borgerens aktuelle lægemiddeloplysninger, jf. § 9, i bekendtgørelsen om adgang til og registrering m.v. af lægemiddel- og vaccinationsoplysninger, hvor personalet iagttager, om borgeren er eller inden for de seneste seks måneder har været i behandling med lægemidler, som anvendes til kronisk sygdom, jf. stk. 4. Stk. 4. Ved kronisk sygdom forstås sygdom, som har et langvarigt forløb eller er konstant tilbagevendende.",
      "valid_from": "2024-12-09",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Apotekeren skal tilbyde borgeren at afholde én medicinsamtale inden for 14 dage fra den dato, hvor borgeren henvender sig på apotek, apoteksfilial eller apoteksudsalg med en henvisning fra en læge eller fra den dato, hvor personalet på apoteker, apoteksfilialer eller apoteksudsalg tilbyder medicinsamtale med baggrund i indsigt i borgernes lægemiddeloplysninger, jf. § 1, stk. 1. Stk. 2. Apotekeren og borgeren kan aftale en senere dato end den i stk. 1 angivne for afholdelse af medicinsamtalen.",
      "valid_from": "2024-12-09",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. En medicinsamtale skal afholdes på apoteker, apoteksfilialer eller apoteksudsalg, jf. dog stk. 2. Stk. 2. Medicinsamtalen kan som alternativ til stk. 1 afholdes som en videosamtale, hvor farmaceuten eller farmakonomen og borgeren kan se hinanden. Stk. 3. Medicinsamtalen skal ske i rolige og diskrete omgivelser.",
      "valid_from": "2024-12-09",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Medicinsamtalen gennemføres af apotekeren eller en af apotekeren ansat farmaceut eller farmakonom.",
      "valid_from": "2024-12-09",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En medicinsamtale skal øge borgerens kendskab til den ordinerede medicinske behandling for den eller de kroniske sygdomme, som borgeren lider af, og informere og yde råd og vejledning om bedre medicinefterlevelse. Herudover har borgeren såvel som apotekeren eller den af apotekeren ansatte farmaceut eller farmakonom mulighed for at bringe forhold af betydning for medicineringen og efterlevelsen, f.eks. om medicintilskud, op ved medicinsamtalen. Stk. 2. Apotekeren kan i forbindelse med medicinsamtalen udlevere skriftligt materiale.",
      "valid_from": "2024-12-09",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. For de borgere, hvor apotekeren afholder medicinsamtale efter henvisning fra en læge, kan apotekeren med borgerens samtykke give lægen besked, når medicinsamtalen har været afholdt.",
      "valid_from": "2024-12-09",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Apotekeren skal registre og indberette antallet af afholdte medicinsamtaler, herunder antallet af samtaler som ikke er afholdt inden for 14 dage fra den dato, hvor borgeren har henvendt sig med en henvisning fra en læge, eller hvor personalet på apoteker, apoteksfilialer eller apoteksudsalg tilbyder medicinsamtale med baggrund i indsigt i borgernes lægemiddeloplysninger, jf. § 2, stk. 1. Stk. 2. Apotekeren skal indberette antallet af afholdte medicinsamtaler efter stk. 1 til Sundhedsstyrelsen månedsvist, senest den 5. i den efterfølgende måned. Falder den 5. på en lørdag, eller søn- eller helligdag, foretages indberetningen den førstkommende hverdag derefter.",
      "valid_from": "2024-12-09",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Bekendtgørelsen træder i kraft den 1. januar 2025. Stk. 2. Bekendtgørelse nr. 924 af 21. juli 2015 om medicinsamtale på apotek ophæves.",
      "valid_from": "2024-12-09",
      "valid_to": null
    }
  ],
  "definitions": [
    {
      "term": "kronisk sygdom",
      "definition": "sygdom, som har et langvarigt forløb eller er konstant tilbagevendende",
      "source_provision": "1:1"
    }
  ]
}
