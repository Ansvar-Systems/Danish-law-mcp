{
  "id": "2020:2253",
  "type": "statute",
  "title": "Bekendtgørelse om supplerende bestemmelser til EU-forordning 2019/947 om regler og procedurer for operation af ubemandede luftfartøjer",
  "short_name": "BEK H#LOKDOK04",
  "status": "in_force",
  "issued_date": "2020-12-29",
  "url": "https://www.retsinformation.dk/eli/lta/2020/2253/xml",
  "description": "Retsinformation source. DocumentId=CZ000411; AccessionNumber=B20200225305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse fastsætter supplerende bestemmelser om flyvning med droner til Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer, Kommissionens gennemførelsesforordning (EU) 2020/639 af 12. maj 2020 om ændring af gennemførelsesforordning (EU) 2019/947 for så vidt angår standardscenarier for operationer, der udføres i eller uden for synsvidde og Kommissionens gennemførelsesforordning (EU) 2020/746 af 4. juni 2020 om ændring af Kommissionens gennemførelsesforordning (EU) 2019/947 for så vidt angår udsættelse af fristerne for anvendelsen af visse foranstaltninger på baggrund af covid-19-pandemien."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bringe i omsætning: Første tilgængeliggørelse af et produkt på EU-markedet. 2) Bybane: Metro, letbaner og S-baner, som udfører transport i byer og forstæder. 3) Drone: Et ubemandet luftfartøj (UAS), som er et luftfartøj, der ikke har en fører ombord. 4) Dronebevis: Dokumentation og tilladelse udstedt af Trafik-, Bygge- og Boligstyrelsen i henhold til § 7, stk. 1, i bekendtgørelse nr. 1256 af 24. november 2017 om flyvning med droner i bymæssigt område, som giver indehaveren ret til at flyve med drone i bymæssigt område. 5) Dronetegn: Dokumentation og tilladelse udstedt af Trafik-, Bygge- og Boligstyrelsen i henhold til § 6, stk. 1, i bekendtgørelse nr. 1257 af 24. november 2017 om flyvning med droner uden for bymæssigt område, som giver indehaveren ret til at flyve med drone uden for bymæssigt område. 6) Erklæring: Skriftlig tilkendegivelse, hvori fjernpilot indestår for, at en af Trafik-, Bygge- og Boligstyrelsen fastsat procedure om droneflyvning følges. 7) Fjernpilot: En fysisk person, der er ansvarlig for sikker udførelse af en flyvning af en drone ved at betjene dens styregrejer enten manuelt eller, når dronen flyver automatisk, ved at overvåge dens kurs og til enhver tid være i stand til at gribe ind og ændre kursen. 8) Geografiske dronezoner: Et luftrumsudsnit afgrænset af Trafik-, Bygge- og Boligstyrelsen som letter, begrænser eller udelukker droneoperationer for at imødegå risici vedrørende flyvesikkerhed (safety), privatlivets fred, beskyttelse af personoplysninger, luftfartssikkerhed (security) eller miljøet i forbindelse med droneoperationer og er udpeget på baggrund af artikel 15 i Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer. 9) Identifikationsmærkning for klasse: Mærkning af droner i klasserne C0, C1, C2, C3, C4, C5 og C6 i overensstemmelse med bilaget i Europa Kommissionens delegerede forordning (EU) 945 af 12. marts 2019 om ubemandede luftfartøjssystemer og om tredjelandsoperatører af ubemandede luftfartøjssystemer. 10) Infrastrukturforvalter: Enhver myndighed eller enhver virksomhed, der er ansvarlig for anlæg, vedligeholdelse og forvaltning af infrastruktur. 11) Kolonne 3-virksomhed: En virksomhed, som har oplag af brand- og eksplosionsfarlige stoffer, giftige stoffer eller miljøfarlige stoffer. 12) Kompetencecertifikat: Bevis for at fjernpiloten har teoretiske og praktiske kompetencer til droneflyvning, som beskrevet under UAS. OPEN. 030 nr. 2 i bilaget til Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer. 13) Militær flyvestation: Flyveplads, som anvendes af forsvaret. En oversigt over danske militære flyvepladser fremgår af MIL AIP Denmark (forsvarets Aeronautical Information Publication). 14) Offentlig godkendt flyveplads: Offentlig flyvepladser som er certificeret på baggrund af Kommissionens forordning (EU) Nr. 139/2014 af 12. februar 2014 om fastsættelse af krav og administrative procedurer for flyvepladser i henhold til Europa Parlamentets og Rådets forordning (EF) nr. 216/2008 eller certificeret i henhold til BL 3-1, Bestemmelser om etablering af offentlige VMC-flyvepladser eller BL 3-2, Bestemmelser om etablering af offentlige IMC-flyvepladser. En oversigt over danske Offentlig godkendte flyvepladser fremgår AIP Danmark (aim.naviair.dk). 15) SDR: Special drawing rights, særlige trækningsrettigheder på den Internationale Valutafond (IFM). 16) Specifikke kategori: Droneflyvning med forhøjet risiko, som defineret i artikel 5 i Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer. 17) Særlig tilladelse: Tilladelse til at udføre visse flyvninger med droner efter nærmere angivne retningslinjer. En særlig tilladelse kan udstedes til en eller flere bestemte flyvninger eller være en generel tilladelse af længerevarende gyldighed. 18) Særligt støjfølsomme naturområder: Områder, der fremgår af BL 7-15, Bestemmelser om flyvning over særligt støjfølsomme naturområder i Danmark. 19) Åbne kategori: Droneflyvning med lav risiko, som defineret i artikel 4 i Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Flyvning med droner skal ske i overensstemmelse med reglerne i EU-forordning 2019/947 om regler og procedurer for operation af ubemandede luftfartøjer og efterfølgende ændringer hertil, lov om luftfarts kapitel 9 a og bestemmelserne i denne bekendtgørelse. Stk. 2. Det er fjernpilotens ansvar at sikre, at kravet i stk. 1 er opfyldt."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Droneflyvning skal være dækket af en gyldig ansvarsforsikring med en forsikringssum på minimum 0,75 mio. SDR, jf. artikel 7 i Europa-Parlamentets og Rådets forordning (EF) nr. 785/2004 af den 21. april 2004, jf. dog stk. 2-4. Stk. 2. Droner med identifikationsmærket C0 er undtaget fra kravet i stk. 1. Stk. 3. Droner med en startvægt på under 250 g og med en hastighed, som ikke kan overstige 19 m/s, er undtaget fra kravet i stk. 1, hvis de er bragt i omsætning inden den 1. januar 2023. Stk. 4. Offentlige myndigheder og institutioner, som er selvforsikrede, er ikke omfattet af kravet i stk. 1."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fjernpiloten skal være fyldt 15 år for at flyve med en drone, som er omfattet af den åbne kategori. Stk. 2. Fjernpiloten skal være fyldt 15 år for at flyve med en drone, som er omfattet af den specifikke kategori."
    },
    {
      "provision_ref": "3:6",
      "chapter": "3",
      "section": "6",
      "content": "§ 6 Flyvning med droner må ikke finde sted nærmere end 2 km horisontal afstand fra en lægehelikopterflyveplads (HEMS), jf. dog stk. 2. Stk. 2. Hvis fjernpiloten er indehaver af et kompetencecertifikat, må flyvning med droner finde sted indtil 1 km horisontal afstand fra en lægehelikopterflyveplads (HEMS). Foregår flyvningen 1 - 2 km horisontal afstand fra en lægehelikopterflyveplads, må flyvehøjden ikke være højere end 50 meter over lægehelikopterflyvepladsens banehøjde. Stk. 3. Flyvning med droner må ikke finde sted nærmere end 5 km horisontal afstand fra en bane på en offentlig godkendt flyveplads og 8 km horisontal afstand fra en bane på en militær flyvestation. Stk. 4. Hvis fjernpiloten er indehaver af et kompetencecertifikat, må flyvning med droner finde sted indtil 2 km horisontal afstand fra en bane på en offentlig godkendt flyveplads eller en bane på en militær flyvestation. Flyvehøjden må i disse tilfælde ikke overstige 40 meter over banehøjden. Stk. 5. Trafik-, Bygge- og Boligstyrelsen kan i samarbejde med relevante aktører fastsætte procedurer, som fraviger kravene i stk. 1-4. Fjernpiloter som er indehavere af et kompetencecertifikat, kan ved fremsendelse af erklæring om efterlevelse af den fastsatte procedure, afvige fra kravene i stk. 1-4. Stk. 6. Trafik-, Bygge- og Boligstyrelsen kan give tilladelse til at stk. 1-4 fraviges."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Flyvning med droner må ikke finde sted nærmere end 150 meter horisontal afstand fra kongehusets residenser, Christiansborg Slot, statsministerboligen Marienborg, ambassader, kolonne 3-virksomheder, politiets ejendomme, og kriminalforsorgens institutioner. Stk. 2. Trafik-, Bygge- og Boligstyrelsen kan give tilladelse til at stk. 1 fraviges."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Flyvning med drone må ikke finde sted nærmere end 300 meter horisontal afstand fra militært område, herunder kongehusets residenser, som er under bevogtning af Forsvaret og midlertidige militære områder, medmindre der forinden er indhentet samtykke fra Forsvarskommandoen. Stk. 2. Flyvning med droner må ikke finde sted nærmere end 300 meter fra militære luftfartøjer og flådefartøjer, medmindre der forinden er indhentet samtykke fra fartøjschefen eller Forsvarskommandoen."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Medmindre der er indhentet tilladelse fra Trafik-, Bygge- og Boligstyrelsen kan flyvning med droner over særligt støjfølsomme naturområder kun finde sted ved udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, skovbrug, landbrug og dyrehold."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Medmindre der forinden er indhentet tilladelse fra den ansvarlige infrastrukturforvalter, må flyvning med droner ikke finde sted nærmere end 15 meter horisontal afstand fra jernbaner og bybaner. Stk. 2. Kravet i stk. 1 finder ikke anvendelse på flyvning med droner i den specifikke kategori. Stk. 3. Trafik-, Bygge- og Boligstyrelsen kan i særlige tilfælde give tilladelse til, at stk. 1 fraviges."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Medmindre der forinden er indhentet tilladelse fra den ansvarlige infrastrukturforvalter, må flyvning med droner ikke finde sted over offentlige veje hvor hastighedsgrænsen er over 70 km/t. Stk. 2. Kravet i stk. 1 finder ikke anvendelse på flyvning med droner i den specifikke kategori. Stk. 3. Trafik-, Bygge- og Boligstyrelsen kan i særlige tilfælde give tilladelse til, at stk. 1 og 2 fraviges."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Flyvning med droner må ikke finde sted nærmere end 5 meter fra strømførende luftledninger, medmindre der forinden er indhentet tilladelse fra den ansvarlige infrastrukturforvalter. Stk. 2. Kravet i stk. 1 finder ikke anvendelse på flyvning med droner i den specifikke kategori. Stk. 3. Trafik-, Bygge- og Boligstyrelsen kan i særlige tilfælde give tilladelse til at stk. 1 fraviges."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Flyvning med droner over bygninger og beboelsesejendomme og dertilhørende haver, gårdspladser og lignende, som er afgrænset af hegn, hæk, mur eller lignende, må ikke finde sted uden ejers eller beboers samtykke, medmindre flyvningen sker som led i udførelse af arbejde eller virksomhed, som efter anden lovgivning giver adgang til ejendommen. Stk. 2. Flyvning med droner nærmere end 2,5 meter fra beboelsesejendomme, som ikke er afgrænset af hegn, hæk, mur eller lignende, må ikke finde sted, medmindre flyvningen sker som led i udførelse af arbejde eller virksomhed, som efter anden lovgivning giver adgang til ejendommen. Stk. 3. Ved flyvning på arealer tilhørende beboelsesejendomme, som ikke er afgrænset af hegn, hæk, mur eller lignende, må flyvning med droner ikke finde sted nærmere end 2,5 meter fra beboelsesejendommen uden ejers eller dennes befuldmægtigedes samtykke. Ved flyvning nærmere end 2,5 meter fra beboelsesejendomme, skal beboerne orienteres inden flyvningen. Stk. 4. Flyvning med droner nærmere end 150 meter horisontal afstand fra indsatssteder, hvor politi og øvrige beredskabsmyndigheder arbejder, eller hvor flyvningen er i strid med disse myndigheders særlige fastsatte restriktioner, må ikke finde sted. Stk. 5. Trafik-, Bygge- og Boligstyrelsen kan i særlige tilfælde give tilladelse til flyvning med droner over de i stk. 1 og 2 nævnte beboelsesejendomme og bygninger og dertil hørende haver, gårdspladser og lignende."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Trafik-, Bygge- og Boligstyrelsen kan udpege geografiske dronezoner. Stk. 2. Udpegning af geografiske dronezoner efter stk. 1 kan være tidsbegrænsede eller tidsubegrænsede. Stk. 3. Udpegning af geografiske dronezoner i medfør af stk. 1 vil blive offentliggjort og træder i kraft ved offentliggørelse. Offentliggørelsen vil indeholde vilkår og/eller lempelser, samt tidsrum som gælder for den udpegede geografiske dronezone."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Dronetegn udstedt før 1. januar 2021, sidestilles med en bestået onlineteoriprøve som beskrevet under UAS. OPEN. 020 nr. 4, litra b i bilaget til forordning (EU) 2019/947 af 24. maj 2019. Stk. 2. Dronebevis, sidestilles med et kompetencecertifikat. Stk. 3. Fjernpiloter skal enten være indehavere af dronetegn eller dronebevis, jf. stk. 1 og 2, for at flyve med droner, med en startmasse på over 250 g, efter artikel 22, litra a, i forordning (EU) 2019/947 af 24. maj 2019."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Trafik-, Bygge- og Boligstyrelsen kan i særlige tilfælde dispensere fra bestemmelserne i denne bekendtgørelse, når det skønnes foreneligt med de hensyn, der ligger til grund for de pågældende bestemmelser, herunder internationale bestemmelser på området. Rigspolitiet og Forsvarskommandoen skal høres, hvis Trafik-, Bygge- og Boligstyrelsen dispenserer fra bestemmelserne i § 7 og § 8."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transportministeren eller anden administrativ myndighed i henhold til bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter. Stk. 2. Afgørelser truffet i medfør af § 10, stk. 1, § 11, stk. 1, og § 12, stk. 1, efter denne bekendtgørelse kan påklages til Trafik-, Bygge- og Boligstyrelsen."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Overtrædelse af bestemmelserne i § 4, stk. 1, § 6, stk. 1-4, § 7, § 8, stk. 1 og 2, § 9, § 10, stk. 1, § 11, stk. 1, § 12, stk.1, og § 13, stk. 1-3, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Bekendtgørelsen træder i kraft den 1. januar 2021. Stk. 2. Bekendtgørelse nr. 1256 af 24. november 2017 om flyvning med droner i bymæssigt område og bekendtgørelse nr. 1257 af 24. november 2017 om flyvning med droner uden for bymæssigt område ophæves."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Bekendtgørelsen gælder ikke for Færøerne og Grønland."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse fastsætter supplerende bestemmelser om flyvning med droner til Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer, Kommissionens gennemførelsesforordning (EU) 2020/639 af 12. maj 2020 om ændring af gennemførelsesforordning (EU) 2019/947 for så vidt angår standardscenarier for operationer, der udføres i eller uden for synsvidde og Kommissionens gennemførelsesforordning (EU) 2020/746 af 4. juni 2020 om ændring af Kommissionens gennemførelsesforordning (EU) 2019/947 for så vidt angår udsættelse af fristerne for anvendelsen af visse foranstaltninger på baggrund af covid-19-pandemien.",
      "valid_from": "2020-12-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Bringe i omsætning: Første tilgængeliggørelse af et produkt på EU-markedet. 2) Bybane: Metro, letbaner og S-baner, som udfører transport i byer og forstæder. 3) Drone: Et ubemandet luftfartøj (UAS), som er et luftfartøj, der ikke har en fører ombord. 4) Dronebevis: Dokumentation og tilladelse udstedt af Trafik-, Bygge- og Boligstyrelsen i henhold til § 7, stk. 1, i bekendtgørelse nr. 1256 af 24. november 2017 om flyvning med droner i bymæssigt område, som giver indehaveren ret til at flyve med drone i bymæssigt område. 5) Dronetegn: Dokumentation og tilladelse udstedt af Trafik-, Bygge- og Boligstyrelsen i henhold til § 6, stk. 1, i bekendtgørelse nr. 1257 af 24. november 2017 om flyvning med droner uden for bymæssigt område, som giver indehaveren ret til at flyve med drone uden for bymæssigt område. 6) Erklæring: Skriftlig tilkendegivelse, hvori fjernpilot indestår for, at en af Trafik-, Bygge- og Boligstyrelsen fastsat procedure om droneflyvning følges. 7) Fjernpilot: En fysisk person, der er ansvarlig for sikker udførelse af en flyvning af en drone ved at betjene dens styregrejer enten manuelt eller, når dronen flyver automatisk, ved at overvåge dens kurs og til enhver tid være i stand til at gribe ind og ændre kursen. 8) Geografiske dronezoner: Et luftrumsudsnit afgrænset af Trafik-, Bygge- og Boligstyrelsen som letter, begrænser eller udelukker droneoperationer for at imødegå risici vedrørende flyvesikkerhed (safety), privatlivets fred, beskyttelse af personoplysninger, luftfartssikkerhed (security) eller miljøet i forbindelse med droneoperationer og er udpeget på baggrund af artikel 15 i Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer. 9) Identifikationsmærkning for klasse: Mærkning af droner i klasserne C0, C1, C2, C3, C4, C5 og C6 i overensstemmelse med bilaget i Europa Kommissionens delegerede forordning (EU) 945 af 12. marts 2019 om ubemandede luftfartøjssystemer og om tredjelandsoperatører af ubemandede luftfartøjssystemer. 10) Infrastrukturforvalter: Enhver myndighed eller enhver virksomhed, der er ansvarlig for anlæg, vedligeholdelse og forvaltning af infrastruktur. 11) Kolonne 3-virksomhed: En virksomhed, som har oplag af brand- og eksplosionsfarlige stoffer, giftige stoffer eller miljøfarlige stoffer. 12) Kompetencecertifikat: Bevis for at fjernpiloten har teoretiske og praktiske kompetencer til droneflyvning, som beskrevet under UAS. OPEN. 030 nr. 2 i bilaget til Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer. 13) Militær flyvestation: Flyveplads, som anvendes af forsvaret. En oversigt over danske militære flyvepladser fremgår af MIL AIP Denmark (forsvarets Aeronautical Information Publication). 14) Offentlig godkendt flyveplads: Offentlig flyvepladser som er certificeret på baggrund af Kommissionens forordning (EU) Nr. 139/2014 af 12. februar 2014 om fastsættelse af krav og administrative procedurer for flyvepladser i henhold til Europa Parlamentets og Rådets forordning (EF) nr. 216/2008 eller certificeret i henhold til BL 3-1, Bestemmelser om etablering af offentlige VMC-flyvepladser eller BL 3-2, Bestemmelser om etablering af offentlige IMC-flyvepladser. En oversigt over danske Offentlig godkendte flyvepladser fremgår AIP Danmark (aim.naviair.dk). 15) SDR: Special drawing rights, særlige trækningsrettigheder på den Internationale Valutafond (IFM). 16) Specifikke kategori: Droneflyvning med forhøjet risiko, som defineret i artikel 5 i Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer. 17) Særlig tilladelse: Tilladelse til at udføre visse flyvninger med droner efter nærmere angivne retningslinjer. En særlig tilladelse kan udstedes til en eller flere bestemte flyvninger eller være en generel tilladelse af længerevarende gyldighed. 18) Særligt støjfølsomme naturområder: Områder, der fremgår af BL 7-15, Bestemmelser om flyvning over særligt støjfølsomme naturområder i Danmark. 19) Åbne kategori: Droneflyvning med lav risiko, som defineret i artikel 4 i Europa Kommissionens gennemførelsesforordning (EU) 2019/947 af 24. maj 2019 om regler og procedurer for operation af ubemandede luftfartøjer.",
      "valid_from": "2020-12-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Flyvning med droner skal ske i overensstemmelse med reglerne i EU-forordning 2019/947 om regler og procedurer for operation af ubemandede luftfartøjer og efterfølgende ændringer hertil, lov om luftfarts kapitel 9 a og bestemmelserne i denne bekendtgørelse. Stk. 2. Det er fjernpilotens ansvar at sikre, at kravet i stk. 1 er opfyldt.",
      "valid_from": "2020-12-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Droneflyvning skal være dækket af en gyldig ansvarsforsikring med en forsikringssum på minimum 0,75 mio. SDR, jf. artikel 7 i Europa-Parlamentets og Rådets forordning (EF) nr. 785/2004 af den 21. april 2004, jf. dog stk. 2-4. Stk. 2. Droner med identifikationsmærket C0 er undtaget fra kravet i stk. 1. Stk. 3. Droner med en startvægt på under 250 g og med en hastighed, som ikke kan overstige 19 m/s, er undtaget fra kravet i stk. 1, hvis de er bragt i omsætning inden den 1. januar 2023. Stk. 4. Offentlige myndigheder og institutioner, som er selvforsikrede, er ikke omfattet af kravet i stk. 1.",
      "valid_from": "2020-12-29",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fjernpiloten skal være fyldt 15 år for at flyve med en drone, som er omfattet af den åbne kategori. Stk. 2. Fjernpiloten skal være fyldt 15 år for at flyve med en drone, som er omfattet af den specifikke kategori.",
      "valid_from": "2020-12-29",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6 Flyvning med droner må ikke finde sted nærmere end 2 km horisontal afstand fra en lægehelikopterflyveplads (HEMS), jf. dog stk. 2. Stk. 2. Hvis fjernpiloten er indehaver af et kompetencecertifikat, må flyvning med droner finde sted indtil 1 km horisontal afstand fra en lægehelikopterflyveplads (HEMS). Foregår flyvningen 1 - 2 km horisontal afstand fra en lægehelikopterflyveplads, må flyvehøjden ikke være højere end 50 meter over lægehelikopterflyvepladsens banehøjde. Stk. 3. Flyvning med droner må ikke finde sted nærmere end 5 km horisontal afstand fra en bane på en offentlig godkendt flyveplads og 8 km horisontal afstand fra en bane på en militær flyvestation. Stk. 4. Hvis fjernpiloten er indehaver af et kompetencecertifikat, må flyvning med droner finde sted indtil 2 km horisontal afstand fra en bane på en offentlig godkendt flyveplads eller en bane på en militær flyvestation. Flyvehøjden må i disse tilfælde ikke overstige 40 meter over banehøjden. Stk. 5. Trafik-, Bygge- og Boligstyrelsen kan i samarbejde med relevante aktører fastsætte procedurer, som fraviger kravene i stk. 1-4. Fjernpiloter som er indehavere af et kompetencecertifikat, kan ved fremsendelse af erklæring om efterlevelse af den fastsatte procedure, afvige fra kravene i stk. 1-4. Stk. 6. Trafik-, Bygge- og Boligstyrelsen kan give tilladelse til at stk. 1-4 fraviges.",
      "valid_from": "2020-12-29",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Flyvning med droner må ikke finde sted nærmere end 150 meter horisontal afstand fra kongehusets residenser, Christiansborg Slot, statsministerboligen Marienborg, ambassader, kolonne 3-virksomheder, politiets ejendomme, og kriminalforsorgens institutioner. Stk. 2. Trafik-, Bygge- og Boligstyrelsen kan give tilladelse til at stk. 1 fraviges.",
      "valid_from": "2020-12-29",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Flyvning med drone må ikke finde sted nærmere end 300 meter horisontal afstand fra militært område, herunder kongehusets residenser, som er under bevogtning af Forsvaret og midlertidige militære områder, medmindre der forinden er indhentet samtykke fra Forsvarskommandoen. Stk. 2. Flyvning med droner må ikke finde sted nærmere end 300 meter fra militære luftfartøjer og flådefartøjer, medmindre der forinden er indhentet samtykke fra fartøjschefen eller Forsvarskommandoen.",
      "valid_from": "2020-12-29",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Medmindre der er indhentet tilladelse fra Trafik-, Bygge- og Boligstyrelsen kan flyvning med droner over særligt støjfølsomme naturområder kun finde sted ved udførelse af nødvendige opgaver i forbindelse med tilsyn, vedligeholdelse, offentlige overvågningsaktiviteter og kontrolopgaver af anlæg, ejendomme, skovbrug, landbrug og dyrehold.",
      "valid_from": "2020-12-29",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Medmindre der forinden er indhentet tilladelse fra den ansvarlige infrastrukturforvalter, må flyvning med droner ikke finde sted nærmere end 15 meter horisontal afstand fra jernbaner og bybaner. Stk. 2. Kravet i stk. 1 finder ikke anvendelse på flyvning med droner i den specifikke kategori. Stk. 3. Trafik-, Bygge- og Boligstyrelsen kan i særlige tilfælde give tilladelse til, at stk. 1 fraviges.",
      "valid_from": "2020-12-29",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Medmindre der forinden er indhentet tilladelse fra den ansvarlige infrastrukturforvalter, må flyvning med droner ikke finde sted over offentlige veje hvor hastighedsgrænsen er over 70 km/t. Stk. 2. Kravet i stk. 1 finder ikke anvendelse på flyvning med droner i den specifikke kategori. Stk. 3. Trafik-, Bygge- og Boligstyrelsen kan i særlige tilfælde give tilladelse til, at stk. 1 og 2 fraviges.",
      "valid_from": "2020-12-29",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Flyvning med droner må ikke finde sted nærmere end 5 meter fra strømførende luftledninger, medmindre der forinden er indhentet tilladelse fra den ansvarlige infrastrukturforvalter. Stk. 2. Kravet i stk. 1 finder ikke anvendelse på flyvning med droner i den specifikke kategori. Stk. 3. Trafik-, Bygge- og Boligstyrelsen kan i særlige tilfælde give tilladelse til at stk. 1 fraviges.",
      "valid_from": "2020-12-29",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Flyvning med droner over bygninger og beboelsesejendomme og dertilhørende haver, gårdspladser og lignende, som er afgrænset af hegn, hæk, mur eller lignende, må ikke finde sted uden ejers eller beboers samtykke, medmindre flyvningen sker som led i udførelse af arbejde eller virksomhed, som efter anden lovgivning giver adgang til ejendommen. Stk. 2. Flyvning med droner nærmere end 2,5 meter fra beboelsesejendomme, som ikke er afgrænset af hegn, hæk, mur eller lignende, må ikke finde sted, medmindre flyvningen sker som led i udførelse af arbejde eller virksomhed, som efter anden lovgivning giver adgang til ejendommen. Stk. 3. Ved flyvning på arealer tilhørende beboelsesejendomme, som ikke er afgrænset af hegn, hæk, mur eller lignende, må flyvning med droner ikke finde sted nærmere end 2,5 meter fra beboelsesejendommen uden ejers eller dennes befuldmægtigedes samtykke. Ved flyvning nærmere end 2,5 meter fra beboelsesejendomme, skal beboerne orienteres inden flyvningen. Stk. 4. Flyvning med droner nærmere end 150 meter horisontal afstand fra indsatssteder, hvor politi og øvrige beredskabsmyndigheder arbejder, eller hvor flyvningen er i strid med disse myndigheders særlige fastsatte restriktioner, må ikke finde sted. Stk. 5. Trafik-, Bygge- og Boligstyrelsen kan i særlige tilfælde give tilladelse til flyvning med droner over de i stk. 1 og 2 nævnte beboelsesejendomme og bygninger og dertil hørende haver, gårdspladser og lignende.",
      "valid_from": "2020-12-29",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Trafik-, Bygge- og Boligstyrelsen kan udpege geografiske dronezoner. Stk. 2. Udpegning af geografiske dronezoner efter stk. 1 kan være tidsbegrænsede eller tidsubegrænsede. Stk. 3. Udpegning af geografiske dronezoner i medfør af stk. 1 vil blive offentliggjort og træder i kraft ved offentliggørelse. Offentliggørelsen vil indeholde vilkår og/eller lempelser, samt tidsrum som gælder for den udpegede geografiske dronezone.",
      "valid_from": "2020-12-29",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Dronetegn udstedt før 1. januar 2021, sidestilles med en bestået onlineteoriprøve som beskrevet under UAS. OPEN. 020 nr. 4, litra b i bilaget til forordning (EU) 2019/947 af 24. maj 2019. Stk. 2. Dronebevis, sidestilles med et kompetencecertifikat. Stk. 3. Fjernpiloter skal enten være indehavere af dronetegn eller dronebevis, jf. stk. 1 og 2, for at flyve med droner, med en startmasse på over 250 g, efter artikel 22, litra a, i forordning (EU) 2019/947 af 24. maj 2019.",
      "valid_from": "2020-12-29",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Trafik-, Bygge- og Boligstyrelsen kan i særlige tilfælde dispensere fra bestemmelserne i denne bekendtgørelse, når det skønnes foreneligt med de hensyn, der ligger til grund for de pågældende bestemmelser, herunder internationale bestemmelser på området. Rigspolitiet og Forsvarskommandoen skal høres, hvis Trafik-, Bygge- og Boligstyrelsen dispenserer fra bestemmelserne i § 7 og § 8.",
      "valid_from": "2020-12-29",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Afgørelser truffet af Trafik-, Bygge- og Boligstyrelsen efter denne bekendtgørelse kan ikke påklages til transportministeren eller anden administrativ myndighed i henhold til bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter. Stk. 2. Afgørelser truffet i medfør af § 10, stk. 1, § 11, stk. 1, og § 12, stk. 1, efter denne bekendtgørelse kan påklages til Trafik-, Bygge- og Boligstyrelsen.",
      "valid_from": "2020-12-29",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Overtrædelse af bestemmelserne i § 4, stk. 1, § 6, stk. 1-4, § 7, § 8, stk. 1 og 2, § 9, § 10, stk. 1, § 11, stk. 1, § 12, stk.1, og § 13, stk. 1-3, straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2020-12-29",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Bekendtgørelsen træder i kraft den 1. januar 2021. Stk. 2. Bekendtgørelse nr. 1256 af 24. november 2017 om flyvning med droner i bymæssigt område og bekendtgørelse nr. 1257 af 24. november 2017 om flyvning med droner uden for bymæssigt område ophæves.",
      "valid_from": "2020-12-29",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Bekendtgørelsen gælder ikke for Færøerne og Grønland.",
      "valid_from": "2020-12-29",
      "valid_to": null
    }
  ],
  "definitions": []
}
