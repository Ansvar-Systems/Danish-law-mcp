{
  "id": "2023:1448",
  "type": "statute",
  "title": "Bekendtgørelse om indbetaling af bidrag til den obligatoriske pensionsordning for modtagere af førtidspension, seniorpension og tidlig pension",
  "short_name": "BEK H#LOKDOK04",
  "status": "in_force",
  "issued_date": "2023-12-04",
  "url": "https://www.retsinformation.dk/eli/lta/2023/1448/xml",
  "description": "Retsinformation source. DocumentId=BE009699; AccessionNumber=B20230144805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udbetaling Danmark indbetaler bidrag til den obligatoriske pensionsordning til Arbejdsmarkedets Tillægspension, jf. § 17 s i lov om Arbejdsmarkedets Tillægspension, for personer, som modtager førtidspension, seniorpension eller tidlig pension efter lov om social pension og for personer, der modtager førtidspension efter lov om højeste, mellemste, forhøjet almindelig og almindelig førtidspension m.v."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. For personer, som modtager førtidspension, seniorpension eller tidlig pension efter lov om social pension, beregnes bidraget til den obligatoriske pensionsordning med den procentsats, der er nævnt i lovens § 33 g for det pågældende år. Stk. 2. Bidraget beregnes på grundlag af den beregnede pension efter reglerne i lovens kapitel 4 a og kapitel 4 b efter fradrag af modtagerens eget ATP-bidrag og efter fradrag af modtagerens eventuelle eget bidrag til en supplerende arbejdsmarkedspension. Bidraget afrundes til nærmeste hele kronebeløb. Stk. 3. Når den beregnede pension vedrører tidligere år end udbetalingsåret, anvendes procentsatsen for det år, som den beregnede pension vedrører."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For personer, som modtager førtidspension efter lov om højeste, mellemste, forhøjet almindelig og almindelig førtidspension m.v., beregnes bidraget til den obligatoriske pensionsordning med den procentsats, der er nævnt i lovens § 33 b for det pågældende år. Stk. 2. Bidraget beregnes på grundlag af pension, jf. lovens § 13, beregnet efter reglerne i lovens kapitel 4. Har personen valgt at være omfattet af ATP-ordningen, fradrages modtagerens eget ATP-bidrag i beregningsgrundlaget. Tilsvarende gælder, hvis personen har valgt at være omfattet af en supplerende arbejdsmarkedspension. Bidraget afrundes til nærmeste hele kronebeløb. Stk. 3. Når den beregnede pension vedrører tidligere år end udbetalingsåret, anvendes procentsatsen for det år, som den beregnede pension vedrører."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Udbetaling Danmark indberetter mindst en gang om måneden bidrag til den obligatoriske pensionsordning, der skal indbetales til Arbejdsmarkedets Tillægspension for hver enkelt førtidspensionist, seniorpensionist eller tidlige pensionist. Indberetningen sker til indkomstregisteret efter § 3, stk. 1, nr. 7, i lov om et indkomstregister. Indberetningen sker under det i § 5, stk. 1, nævnte SE-nummer. Stk. 2. Udbetaling Danmark skal oplyse personen om indberetning af bidraget til den obligatoriske pensionsordning."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bidrag til den obligatoriske pensionsordning opkræves kvartalsvis af Arbejdsmarkedets Tillægspension. Opkrævningen sendes af Arbejdsmarkedets Tillægspension til Udbetaling Danmark via digital post. Ved indbetaling af bidraget til den obligatoriske pensionsordning skal anvendes den af Arbejdsmarkedets Tillægspension anviste betalingskanal. Dette kan være den betalingskanal, som fremgår af opkrævningen, Informationsservice, Betalingsservice eller en tilsvarende betalingsløsning. Ved betaling via Betalingsservice overføres beløbet automatisk til Arbejdsmarkedets Tillægspension. Indbetalingen skal ske på et særskilt SE-nummer. Stk. 2. Bidrag til den obligatoriske pensionsordning forfalder til betaling den 1. juli (for 1. kvartal), 1. oktober (for 2. kvartal), 1. januar (for 3. kvartal) og 1. april (for 4. kvartal). Udbetaling Danmark betaler bidragene til Arbejdsmarkedets Tillægspension. Stk. 3. Såfremt bidragene forfalder til betaling på en banklukkedag, anses forfald for den førstkommende bankdag. Stk. 4. Hvis Udbetaling Danmark ikke betaler bidrag rettidigt, skal Udbetaling Danmark betale renter med den rentesats, der til enhver tid er fastsat i medfør af § 5 i renteloven. Renterne opkræves af Arbejdsmarkedets Tillægspension."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Hvis en førtidspensionist, seniorpensionist eller tidlig pensionist skal betale pension tilbage til Udbetaling Danmark efter lov om social pension, skal bidrag indbetalt til den obligatoriske pensionsordning betales tilbage af Arbejdsmarkedets Tillægspension til Udbetaling Danmark. Stk. 2. Bidrag til den obligatoriske pensionsordning, som skal betales tilbage efter stk. 1, beregnes på grundlag af pensionen, som førtidspensionisten, seniorpensionisten eller den tidlige pensionist skal betale tilbage. Stk. 3. Ved beregning af bidrag, som skal betales tilbage, anvendes procentsatsen i lovens § 33 g for det år, som pensionen, der skal betales tilbage, vedrører. Stk. 4. Tilbagebetalingen sker på baggrund af Udbetaling Danmarks indberetning til indkomstregisteret."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis en førtidspensionist skal betale pension tilbage til Udbetaling Danmark efter lov om højeste, mellemste, forhøjet almindelig og almindelig førtidspension m.v., skal bidrag indbetalt til den obligatoriske pensionsordning betales tilbage af Arbejdsmarkedets Tillægspension til Udbetaling Danmark. Stk. 2. Bidrag til den obligatoriske pensionsordning, som skal betales tilbage efter stk. 1, beregnes på grundlag af pensionen, som førtidspensionisten skal betale tilbage. Stk. 3. Ved beregning af bidrag, som skal betales tilbage, anvendes procentsatsen i lovens § 33 b for det år, som pensionen, der skal betales tilbage, vedrører. Stk. 4. Tilbagebetalingen sker på baggrund af Udbetaling Danmarks indberetning til indkomstregisteret."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2024. Stk. 2. Bekendtgørelse nr. 2309 af 8. december 2021 om indbetaling af bidrag til den obligatoriske pensionsordning for modtagere af førtidspension, seniorpension og tidlig pension ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Udbetaling Danmark indbetaler bidrag til den obligatoriske pensionsordning til Arbejdsmarkedets Tillægspension, jf. § 17 s i lov om Arbejdsmarkedets Tillægspension, for personer, som modtager førtidspension, seniorpension eller tidlig pension efter lov om social pension og for personer, der modtager førtidspension efter lov om højeste, mellemste, forhøjet almindelig og almindelig førtidspension m.v.",
      "valid_from": "2023-12-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. For personer, som modtager førtidspension, seniorpension eller tidlig pension efter lov om social pension, beregnes bidraget til den obligatoriske pensionsordning med den procentsats, der er nævnt i lovens § 33 g for det pågældende år. Stk. 2. Bidraget beregnes på grundlag af den beregnede pension efter reglerne i lovens kapitel 4 a og kapitel 4 b efter fradrag af modtagerens eget ATP-bidrag og efter fradrag af modtagerens eventuelle eget bidrag til en supplerende arbejdsmarkedspension. Bidraget afrundes til nærmeste hele kronebeløb. Stk. 3. Når den beregnede pension vedrører tidligere år end udbetalingsåret, anvendes procentsatsen for det år, som den beregnede pension vedrører.",
      "valid_from": "2023-12-04",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For personer, som modtager førtidspension efter lov om højeste, mellemste, forhøjet almindelig og almindelig førtidspension m.v., beregnes bidraget til den obligatoriske pensionsordning med den procentsats, der er nævnt i lovens § 33 b for det pågældende år. Stk. 2. Bidraget beregnes på grundlag af pension, jf. lovens § 13, beregnet efter reglerne i lovens kapitel 4. Har personen valgt at være omfattet af ATP-ordningen, fradrages modtagerens eget ATP-bidrag i beregningsgrundlaget. Tilsvarende gælder, hvis personen har valgt at være omfattet af en supplerende arbejdsmarkedspension. Bidraget afrundes til nærmeste hele kronebeløb. Stk. 3. Når den beregnede pension vedrører tidligere år end udbetalingsåret, anvendes procentsatsen for det år, som den beregnede pension vedrører.",
      "valid_from": "2023-12-04",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Udbetaling Danmark indberetter mindst en gang om måneden bidrag til den obligatoriske pensionsordning, der skal indbetales til Arbejdsmarkedets Tillægspension for hver enkelt førtidspensionist, seniorpensionist eller tidlige pensionist. Indberetningen sker til indkomstregisteret efter § 3, stk. 1, nr. 7, i lov om et indkomstregister. Indberetningen sker under det i § 5, stk. 1, nævnte SE-nummer. Stk. 2. Udbetaling Danmark skal oplyse personen om indberetning af bidraget til den obligatoriske pensionsordning.",
      "valid_from": "2023-12-04",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bidrag til den obligatoriske pensionsordning opkræves kvartalsvis af Arbejdsmarkedets Tillægspension. Opkrævningen sendes af Arbejdsmarkedets Tillægspension til Udbetaling Danmark via digital post. Ved indbetaling af bidraget til den obligatoriske pensionsordning skal anvendes den af Arbejdsmarkedets Tillægspension anviste betalingskanal. Dette kan være den betalingskanal, som fremgår af opkrævningen, Informationsservice, Betalingsservice eller en tilsvarende betalingsløsning. Ved betaling via Betalingsservice overføres beløbet automatisk til Arbejdsmarkedets Tillægspension. Indbetalingen skal ske på et særskilt SE-nummer. Stk. 2. Bidrag til den obligatoriske pensionsordning forfalder til betaling den 1. juli (for 1. kvartal), 1. oktober (for 2. kvartal), 1. januar (for 3. kvartal) og 1. april (for 4. kvartal). Udbetaling Danmark betaler bidragene til Arbejdsmarkedets Tillægspension. Stk. 3. Såfremt bidragene forfalder til betaling på en banklukkedag, anses forfald for den førstkommende bankdag. Stk. 4. Hvis Udbetaling Danmark ikke betaler bidrag rettidigt, skal Udbetaling Danmark betale renter med den rentesats, der til enhver tid er fastsat i medfør af § 5 i renteloven. Renterne opkræves af Arbejdsmarkedets Tillægspension.",
      "valid_from": "2023-12-04",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Hvis en førtidspensionist, seniorpensionist eller tidlig pensionist skal betale pension tilbage til Udbetaling Danmark efter lov om social pension, skal bidrag indbetalt til den obligatoriske pensionsordning betales tilbage af Arbejdsmarkedets Tillægspension til Udbetaling Danmark. Stk. 2. Bidrag til den obligatoriske pensionsordning, som skal betales tilbage efter stk. 1, beregnes på grundlag af pensionen, som førtidspensionisten, seniorpensionisten eller den tidlige pensionist skal betale tilbage. Stk. 3. Ved beregning af bidrag, som skal betales tilbage, anvendes procentsatsen i lovens § 33 g for det år, som pensionen, der skal betales tilbage, vedrører. Stk. 4. Tilbagebetalingen sker på baggrund af Udbetaling Danmarks indberetning til indkomstregisteret.",
      "valid_from": "2023-12-04",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Hvis en førtidspensionist skal betale pension tilbage til Udbetaling Danmark efter lov om højeste, mellemste, forhøjet almindelig og almindelig førtidspension m.v., skal bidrag indbetalt til den obligatoriske pensionsordning betales tilbage af Arbejdsmarkedets Tillægspension til Udbetaling Danmark. Stk. 2. Bidrag til den obligatoriske pensionsordning, som skal betales tilbage efter stk. 1, beregnes på grundlag af pensionen, som førtidspensionisten skal betale tilbage. Stk. 3. Ved beregning af bidrag, som skal betales tilbage, anvendes procentsatsen i lovens § 33 b for det år, som pensionen, der skal betales tilbage, vedrører. Stk. 4. Tilbagebetalingen sker på baggrund af Udbetaling Danmarks indberetning til indkomstregisteret.",
      "valid_from": "2023-12-04",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Bekendtgørelsen træder i kraft den 1. januar 2024. Stk. 2. Bekendtgørelse nr. 2309 af 8. december 2021 om indbetaling af bidrag til den obligatoriske pensionsordning for modtagere af førtidspension, seniorpension og tidlig pension ophæves.",
      "valid_from": "2023-12-04",
      "valid_to": null
    }
  ],
  "definitions": []
}
