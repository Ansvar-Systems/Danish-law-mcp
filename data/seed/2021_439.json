{
  "id": "2021:439",
  "type": "statute",
  "title": "Bekendtgørelse om tilskud til støtteforanstaltninger til forbedring af betingelserne for produktion og afsætning af biavlsprodukter",
  "short_name": "BEK H#LOKDOK04",
  "status": "in_force",
  "issued_date": "2021-03-15",
  "url": "https://www.retsinformation.dk/eli/lta/2021/439/xml",
  "description": "Retsinformation source. DocumentId=DC000139; AccessionNumber=B20210043905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan i medfør af sit nationale biavlsprogram, som har til formål at forbedre de generelle betingelser for produktion og afsætning af biavlsprodukter, give tilsagn om tilskud til projekter, der falder inden for foranstaltninger efter stk. 2. Projekterne skal medvirke til at understøtte gennemførelsen af den Danske Biavlsstrategi 2020-2022. Stk. 2. Der udarbejdes nationale programmer for biavlssektoren for en periode på tre år. Følgende foranstaltninger kan indgå i biavlsprogrammerne, jf. artikel 55, stk. 4 i Europa-Parlamentet (EU) og Rådets forordning nr. 1308/2013 af 29. december 2020: 1) Faglig bistand til biavlere og biavlerorganisationer. 2) Bekæmpelse af skadegørere og bisygdomme, særlig varroasyge. 3) Rationalisering af flytninger af bistader. 4) Foranstaltninger til støtte for laboratorier, der analyserer biavlsprodukter med henblik på at hjælpe biavlere med at markedsføre og øge værdien af deres produkter. 5) Foranstaltninger til støtte for genoprettelse af bestanden af bier. 6) Samarbejde med specialorganer om gennemførelse af programmer for anvendt forskning vedrørende biavl og biavlsprodukter. 7) Markedsovervågning. 8) Forbedring af produktkvaliteten med henblik på at udnytte produkternes potentiale på markedet."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Biavlsprodukter: Produkter, som er defineret i bilag II, del IX, stk. 2 i Rådets forordning 1308/2013 af 17. december 2013. 2) Biavlsår: Periode på tolv på hinanden følgende måneder fra 1. august til 31. juli, jf. artikel 2 i Forordning 2015/1368 af 6. august 2015. 3) Direkte sammenlignelige tilbud: To tilbud som er udspecificerede, og afgivet af leverandører med forskellige CVR-numre, som er uafhængige af hinanden. Tilbuddene skal omfatte den samme vare eller tjenesteydelse og indeholde de samme elementer. 4) Rimelige udgifter: Det, der svarer til markedspris for den pågældende vare eller tjenesteydelse sammenholdt med projektbeskrivelsen, omfanget og arten af varen eller tjenesteydelsen. 5) Overgangsperiode: Den forlængede periode fra 1. august 2022 til 31. december 2022, jf. Art. 1, EU-forordning 2020/2093, af 17. december 2020."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Al skriftlig kommunikation med Landbrugsstyrelsen i forbindelse med tilskud efter denne bekendtgørelse, skal ske via e-mail."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ansøgninger skal indgives til Landbrugsstyrelsen på det ansøgningsskema, der kunne findes på Landbrugsstyrelsens hjemmeside. Stk. 2. Ansøgning om tilsagn kunne indgives fra torsdag 1. november 2018 og skulle være modtaget i Landbrugsstyrelsen senest mandag 7. januar 2019. Stk. 3. Der skal indgives en ansøgning for hver foranstaltning, jf. § 1, stk. 2. Stk. 4. Ansøgningen skal som minimum indeholde følgende: 1) Et ansøgningsskema. 2) En projektbeskrivelse, der er opdelt i aktiviteter for de enkelte biavlsår, og som indeholder en beskrivelse af materiale, metode og udstyr og en redegørelse for projektets forventede effekter. 3) CV på projektleder og relevante nøglepersoner for projektet. 4) En kommunikationsplan, der redegør for, hvordan projektet udbredes. 5) Et budget, der er opdelt i aktiviteter for de enkelte biavlsår. 6) Erklæring om, at projektet ikke modtager anden EU-støtte. 7) Samarbejdsaftaler, såfremt projektet laves i samarbejde med andre. 8) To direkte sammenlignelige tilbud for udgifter over 50.000 kr. Stk. 5. Landbrugsstyrelsen kan på baggrund af en konkret vurdering se bort fra stk. 4, nr. 8, hvis der alene findes én leverandør. Ansøgers begrundelse for kun at vedlægge et tilbud, skulle fremgå af ansøgningen. Stk. 6. Når ansøgningen er indsendt til Landbrugsstyrelsen, kan projektet sættes i gang for ansøgers egen regning og risiko 1. august i biavlsåret."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Landbrugsstyrelsen træffer afgørelse om helt eller delvist afslag på ansøgninger, hvis 1) de påkrævede oplysninger i ansøgningen, jf. § 4, stk. 4, ikke er afgivet, 2) projektet ikke har relevans i forhold til Landbrugsstyrelsens nationale biavlsprogram, jf. § 1, stk. 1, 3) projektet ikke falder inden for en foranstaltning omfattet af § 1, stk. 2, 4) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 5) de anslåede tilskudsberettigede udgifter ikke er rimelige, jf. § 2, nr. 5, 6) udgifterne ikke er tilskudsberettigede, jf. § 11, 7) den bevillingsmæssige ramme er opbrugt, eller 8) projektets kvalitet ikke er tilstrækkelig, herunder at a) projektets aktiviteter ikke er beskrevet klart og præcist, b) der ikke er sammenhæng mellem projektaktiviteterne, c) projektet ikke indeholder de nødvendige aktiviteter i forhold til projektets målsætning, eller d) de nødvendige aktører og kompetencer ikke er til stede i forhold til projektets målsætninger og aktiviteter."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Landbrugsstyrelsen kan nedsætte et internt rådgivende udvalg, der bidrager med vurdering af de indkomne ansøgninger til brug for validering af ansøgningerne. Stk. 2. Vurderingen af de indkomne ansøgninger skal ske med afsæt i om ansøgningen falder inden for en foranstaltning omfattet af § 1, stk. 2, og om den forventede effekt anført i projektbeskrivelsen, jf. § 4, stk. 4, nr. 2, er realistisk. Stk. 3. Landbrugsstyrelsen træffer afgørelse i samråd med det internt rådgivende udvalg, om afslag på ansøgningen, hvis ansøgningen ikke kan valideres i henhold til stk. 2."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis den bevillingsmæssige afsatte ramme ikke giver mulighed for at imødekomme alle tilskudsberettigede ansøgninger, foretager Landbrugsstyrelsen en prioritering af ansøgningerne. Ved prioritering af ansøgningerne lægger Landbrugsstyrelsen vægt på følgende, der vægtes lige højt: 1) Reduktion af honningbiernes dødelighed, herunder bekæmpelse af bisygdomme. 2) Forøgelse af produktionsværdi. Stk. 2. Hvis der er foretaget prioritering af en ansøgning, og hvor det ikke er muligt at give fuld tilsagn inden for den bevillingsmæssige ramme, tilbyder Landbrugsstyrelsen et reduceret tilsagn, hvis ansøger selv kan tilvejebringe de nødvendige midler til gennemførelse af projektet. Stk. 3. Landbrugsstyrelsen træffer afgørelse om afslag til en ansøgning efter stk. 2, hvis ansøger ikke selv kan tilvejebringe de nødvendige midler, og hvis Landbrugsstyrelsen vurderer, at projektet som følge heraf, ikke vil kunne gennemføres i henhold til ansøgningen, eller hvis ansøger afslår det reducerede tilsagn. Stk. 4. Hvis der gives afslag til en ansøgning i medfør af stk. 3, gives der herefter tilsagn til de ansøgninger, hvor det er muligt at give fuld tilsagn inden for den bevillingsmæssige ramme, i henhold til prioriteringen efter stk. 1. Stk. 5. Hvis der efter tildeling i henhold til stk. 4 er en ansøgning, hvor det ikke er muligt at give fuld tilsagn inden for den bevillingsmæssige ramme, finder stk. 2-4 anvendelse."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilsagn om tilskud er betinget af følgende: 1) At projektet falder inden for en foranstaltning i § 1, stk. 2. 2) At projektet udføres i henhold til biavlsåret, jf. § 2, nr. 2 og nr. 5. 3) At ansøger i ansøgningen om tilsagn om tilskud oplyser, om projektet eller dele heraf er omfattet af udbudsloven eller lov om indhentning af tilbud i bygge- og anlægssektoren."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagnshaver er forpligtet: 1) At gennemføre projektet i overensstemmelse med tilsagnet. 2) At alle dokumenter vedrørende projektet med tilhørende regnskabsbilag holdes tilgængelige for Landbrugsstyrelsen i mindst fem år og seks måneder fra tidspunktet for den afsluttende udbetaling. 3) At kontrolmyndigheden sikres adgang til projektområdet og det fysiske projektmateriale i forbindelse med kontrol. 4) At have et særskilt regnskabssystem eller en passende regnskabskode for alle transaktioner med tilknytning til projektet. 5) At projektet afsluttes senest den dato, der er anført i tilsagnet, jf. dog § 15. 6) At tilsagnshaver sender udbetalingsanmodning, opgørelse over tilskudsberettigede udgifter, alle udgiftsbilag, dokumentation for betaling, faglige statusrapporter og slutrapport rettidigt til Landbrugsstyrelsen, jf. § 18, stk. 3. 7) At informere om den offentlige medfinansiering af projektet og sikre offentlig formidling af projektet i henhold til tilsagnet. Stk. 2. Landbrugsstyrelsen kan offentliggøre resultaterne af de projekter, som modtager tilskud."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilsagnshaver er forpligtet til uden ugrundet ophold at give Landbrugsstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, eller som medfører, at allerede udbetalte tilskud skal tilbagebetales. Det gælder også, hvis tilsagnet ikke anvendes."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De tilskudsberettigede projektudgifter kan omfatte 1) løn til tilsagnshavers personale, der er beskæftiget med projektet, jf. dog stk. 3, 2) konsulentbistand, 3) udgifter til rejser for tilsagnshavers personale i henhold til statens takster, 4) køb af analyser, 5) køb af nye materialer, 6) køb af nyt udstyr, og 7) lokaleleje. Stk. 2. Udgifterne skal være nødvendige for og direkte relateret til gennemførelsen af projektet. Stk. 3. Udgifter til løn til tilsagnshavers personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og udgifterne kan dokumenteres. Stk. 4. Landbrugsstyrelsen kan efter ansøgning godkende andre udgifter, end de i stk. 1 anførte, som tilskudsberettigede. Det er en betingelse for godkendelse, at Landbrugsstyrelsen vurderer, at udgifterne er af væsentlig betydning for projektets gennemførelse. Stk. 5. Indtægter, der er genereret under gennemførelsen af projektet, fratrækkes ved opgørelse af de samlede tilskudsberettigede projektudgifter. Stk. 6. Landbrugsstyrelsen yder tilskud til den billigste pris på baggrund af de to direkte sammenlignelige tilbud, dog ikke for udgifter til løn til personale, jf. stk. 1, nr. 1."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. De tilskudsberettigede projektudgifter kan ikke omfatte 1) udgifter, hvortil der gives andre EU-tilskud, 2) udgifter til køb af brugt udstyr og materiel, 3) udgifter til leje og leasing af udstyr, 4) moms, medmindre den ikke kan blive tilbagebetalt i henhold til national momslovgivning, jf. artikel 69, stk. 3, litra c, i forordning 1303/2013 af 17. december 2013, 5) renter af gæld med undtagelse af tilskud, der gives i form af rentegodtgørelse eller tilskud til garantigebyrer, jf. artikel 69, stk. 3, litra a, i forordning 1303/2013 af 17. december 2013, 6) revisions-, advokat- og pengeinstitutomkostninger, 7) udgifter i form af naturalydelser, som omhandlet i artikel 69, i forordning 1303/2013 af 17. december 2013, 8) udgifter, som tilsagnshaver har afholdt inden Landbrugsstyrelsen har givet tilsagn eller givet tilladelse til at igangsætte projektet, 9) udgifter, der er afholdt før det enkelte biavlsårs start og efter det enkelte biavlsårs afslutning, jf. § 2, nr. 2, 10) udgifter til simple genanskaffelser, 11) almindelige driftsomkostninger, 12) gaver, 13) udgifter til oplæring af personale, 14) udgifter, der ikke er specificerede i budgettet, 15) udgifter til opførelse og ombygning af bygninger, 16) udgifter til investeringer vedrørende detailhandel, 17) udgifter til køb af grunde og bygninger og omkostninger forbundet hermed, 18) udgifter til investeringer vedrørende kontor og kantine, 19) udgifter til køb af køretøjer til ekstern transport, 20) udgifter til honorarer til arkitekter og ingeniører, eller 21) udgifter til gennemførlighedsundersøgelser og licenser mv."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Ydes der tilskud til et projekt fra andre myndigheder, institutioner, fonde eller private, nedsætter Landbrugsstyrelsen tilskuddet efter denne bekendtgørelse således, at det samlede tilskud ikke overstiger 100 pct. af projektets samlede udgifter."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Landbrugsstyrelsen kan give tilskud på op til 100 pct. af de tilskudsberettigede udgifter. Stk. 2. Tilskud til de tilskudsberettigede udgifter består af 50 pct. EU-tilskud og 50 pct. nationalt tilskud."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ændring af et projekt kan godkendes af Landbrugsstyrelsen på betingelse af, at ændringen er i overensstemmelse med ordningens formål, jf. § 1. Ansøgning om ændring af projektet skal indsendes på et særligt skema, der findes på Landbrugsstyrelsens hjemmeside. Ansøgning om ændring af et projekt skal godkendes af Landbrugsstyrelsen, inden ændringen må sættes i gang. Stk. 2. Anmodning om ændring af et projekt skal være modtaget i Landbrugsstyrelsen senest den 1. maj i det biavlsår, som ændringen vedrører. Stk. 3. Der kan maksimalt indgives to ansøgninger om ændring af et projekt pr. biavlsår, jf. § 2, nr. 2. Stk. 4. Projekt skal i sin ændrede form kunne valideres og opnå prioritering, jf. §§ 6-7."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Ved anmodning om ændring vedrørende udvidelse af godkendte projekter for det tredje biavlsår og/eller anvendelse af overgangsperioden, kan tilsagnsbeløbet forhøjes jf. § 15, stk. 1. Stk. 2. Forhøjelse af tilsagnsbeløbet kan opnås én gang. Stk. 3. Anmodning om ændring skal være modtaget ved Landbrugsstyrelsen senest 6. april 2021. Stk. 4. Ved overansøgning af puljen med de nye midler afsat til det tredje biavlsår og overgangsperioden, reducerer Landbrugsstyrelsen de ansøgte tilsagnsbeløb med en lige stor procentdel."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Landbrugsstyrelsen kan efter ansøgning tillade, at tilsagnet overdrages til en anden. Den, der får overdraget tilsagnet, overtager alle rettigheder og forpligtelser efter tilsagnet. Stk. 2. Ansøgning efter stk. 1 skal indgives, på det skema, der findes på Landbrugsstyrelsens hjemmeside."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter. Anmodning om udbetaling af tilskud skal indsendes på det ansøgningsskema, der findes på Landbrugsstyrelsens hjemmeside, og vedlægges følgende: 1) En opgørelse over tilskudsberettigede udgifter og indtægter, der er generet under gennemførsel af projektet i det pågældende biavlsår. 2) Alle udgiftsbilag. 3) Dokumentation for betaling af udgifterne. 4) De eventuelle nødvendige tilladelser til projektet fra offentlige myndigheder. Stk. 2. De støtteberettigede foranstaltninger, der er fastsat for hvert år i projektperioden i henhold til det godkendte projekt, skal gennemføres i det pågældende biavlsår tidligst fra 1. august og være fuldt ud gennemført inden 31. juli det efterfølgende år. Stk. 3. Tilskud udbetales en gang årligt, idet hver udbetalingsanmodning, ud over de i stk. 1 nævnte bilag, skal være ledsaget af en faglig statusrapport. Den afsluttende udbetalingsanmodning, som skal dog vedlægges en slutrapport, der skal udfærdiges på et skema, der findes på Landbrugsstyrelsens hjemmeside. Stk. 4. Ansøgning om udbetaling skal være modtaget i Landbrugsstyrelsen senest 15. august efter det pågældende biavlsårs afslutning. Stk. 5. For ansøgere, som har benyttet sig af overgangsperioden, jf. § 16, skal ansøgningen om udbetalingsanmodning være modtaget ved Landbrugsstyrelsen senest 15. februar 2023. Stk. 6. Alle udgifter skal være afholdt og betalt af tilsagnshaver."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Landbrugsstyrelsen overfører tilskuddet til tilsagnshavers NemKonto."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Landbrugsstyrelsen træffer afgørelse om hel eller delvis bortfald af tilsagn og tilbagebetaling af tilskud, hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) hele projektet eller væsentlige dele af projektet ikke gennemføres i overensstemmelse med tilsagnet, 3) tilsagnshaver ikke sikrer, at kontrolmyndigheden har adgang til at kontrollere projektet, 4) underretningsforpligtelsen ikke er opfyldt jf. § 10, eller 5) et eller flere kriterier for støtteberettigelse i § 8 ikke er opfyldt. Stk. 2. Uanset stk. 1 kan Landbrugsstyrelsen efter en konkret vurdering opretholde tilsagnet og foretage en proportional nedsættelse af tilsagnsbeløbet, hvis kravene i udbudsloven, betingelserne i § 8, stk. 1, nr. 3, eller underretningsforpligtelsen jf. § 10 ikke er overholdt. Stk. 3. I de stk. 1 nævnte tilfælde træffer Landbrugsstyrelsen afgørelse om tilbagebetaling af tilskud, samt tillæg af rente efter landbrugsstøttelovens § 20."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Landbrugsstyrelsen træffer efter en konkret vurdering afgørelse om en forholdsmæssig nedsættelse af den samlede værdi af de tilskudsberettigede udgifter ved manglende opfyldelse af en forpligtelse, jf. § 9, jf. dog § 20. Stk. 2. Stk. 1 finder kun anvendelse for overtrædelser, hvor projektet efter Landbrugsstyrelsens vurdering forsat lever op til ordningens formål, da tilsagnet ellers bortfalder."
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Landbrugsstyrelsen nedsætter udbetalingen med 1 procent pr. kalenderdag ved for sent modtaget anmodning om udbetaling, jf. § 18, stk. 4 og stk. 5, til og med den 10. kalenderdag. Stk. 2. En forsinkelse på mere end 10 kalenderdage medfører 100 procent nedsættelse af udbetalingen og bortfald af tilsagn."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Landbrugsstyrelsen forestår den fysiske og den administrative kontrol, samt den efterfølgende regnskabskontrol af projekter, der har modtaget tilsagn om tilskud."
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Bekendtgørelsen træder i kraft 19. marts 2021. Stk. 2. Bekendtgørelse nr. 875 af 25. juni 2018 om tilskud for støtteforanstaltninger til forbedringer af betingelser for produktion og afsætning af biavlsprodukter ophæves, men finder dog fortsat anvendelse for tilsagn, der er givet i medfør heraf."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Landbrugsstyrelsen kan i medfør af sit nationale biavlsprogram, som har til formål at forbedre de generelle betingelser for produktion og afsætning af biavlsprodukter, give tilsagn om tilskud til projekter, der falder inden for foranstaltninger efter stk. 2. Projekterne skal medvirke til at understøtte gennemførelsen af den Danske Biavlsstrategi 2020-2022. Stk. 2. Der udarbejdes nationale programmer for biavlssektoren for en periode på tre år. Følgende foranstaltninger kan indgå i biavlsprogrammerne, jf. artikel 55, stk. 4 i Europa-Parlamentet (EU) og Rådets forordning nr. 1308/2013 af 29. december 2020: 1) Faglig bistand til biavlere og biavlerorganisationer. 2) Bekæmpelse af skadegørere og bisygdomme, særlig varroasyge. 3) Rationalisering af flytninger af bistader. 4) Foranstaltninger til støtte for laboratorier, der analyserer biavlsprodukter med henblik på at hjælpe biavlere med at markedsføre og øge værdien af deres produkter. 5) Foranstaltninger til støtte for genoprettelse af bestanden af bier. 6) Samarbejde med specialorganer om gennemførelse af programmer for anvendt forskning vedrørende biavl og biavlsprodukter. 7) Markedsovervågning. 8) Forbedring af produktkvaliteten med henblik på at udnytte produkternes potentiale på markedet.",
      "valid_from": "2021-03-15",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Biavlsprodukter: Produkter, som er defineret i bilag II, del IX, stk. 2 i Rådets forordning 1308/2013 af 17. december 2013. 2) Biavlsår: Periode på tolv på hinanden følgende måneder fra 1. august til 31. juli, jf. artikel 2 i Forordning 2015/1368 af 6. august 2015. 3) Direkte sammenlignelige tilbud: To tilbud som er udspecificerede, og afgivet af leverandører med forskellige CVR-numre, som er uafhængige af hinanden. Tilbuddene skal omfatte den samme vare eller tjenesteydelse og indeholde de samme elementer. 4) Rimelige udgifter: Det, der svarer til markedspris for den pågældende vare eller tjenesteydelse sammenholdt med projektbeskrivelsen, omfanget og arten af varen eller tjenesteydelsen. 5) Overgangsperiode: Den forlængede periode fra 1. august 2022 til 31. december 2022, jf. Art. 1, EU-forordning 2020/2093, af 17. december 2020.",
      "valid_from": "2021-03-15",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Al skriftlig kommunikation med Landbrugsstyrelsen i forbindelse med tilskud efter denne bekendtgørelse, skal ske via e-mail.",
      "valid_from": "2021-03-15",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ansøgninger skal indgives til Landbrugsstyrelsen på det ansøgningsskema, der kunne findes på Landbrugsstyrelsens hjemmeside. Stk. 2. Ansøgning om tilsagn kunne indgives fra torsdag 1. november 2018 og skulle være modtaget i Landbrugsstyrelsen senest mandag 7. januar 2019. Stk. 3. Der skal indgives en ansøgning for hver foranstaltning, jf. § 1, stk. 2. Stk. 4. Ansøgningen skal som minimum indeholde følgende: 1) Et ansøgningsskema. 2) En projektbeskrivelse, der er opdelt i aktiviteter for de enkelte biavlsår, og som indeholder en beskrivelse af materiale, metode og udstyr og en redegørelse for projektets forventede effekter. 3) CV på projektleder og relevante nøglepersoner for projektet. 4) En kommunikationsplan, der redegør for, hvordan projektet udbredes. 5) Et budget, der er opdelt i aktiviteter for de enkelte biavlsår. 6) Erklæring om, at projektet ikke modtager anden EU-støtte. 7) Samarbejdsaftaler, såfremt projektet laves i samarbejde med andre. 8) To direkte sammenlignelige tilbud for udgifter over 50.000 kr. Stk. 5. Landbrugsstyrelsen kan på baggrund af en konkret vurdering se bort fra stk. 4, nr. 8, hvis der alene findes én leverandør. Ansøgers begrundelse for kun at vedlægge et tilbud, skulle fremgå af ansøgningen. Stk. 6. Når ansøgningen er indsendt til Landbrugsstyrelsen, kan projektet sættes i gang for ansøgers egen regning og risiko 1. august i biavlsåret.",
      "valid_from": "2021-03-15",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Landbrugsstyrelsen træffer afgørelse om helt eller delvist afslag på ansøgninger, hvis 1) de påkrævede oplysninger i ansøgningen, jf. § 4, stk. 4, ikke er afgivet, 2) projektet ikke har relevans i forhold til Landbrugsstyrelsens nationale biavlsprogram, jf. § 1, stk. 1, 3) projektet ikke falder inden for en foranstaltning omfattet af § 1, stk. 2, 4) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 5) de anslåede tilskudsberettigede udgifter ikke er rimelige, jf. § 2, nr. 5, 6) udgifterne ikke er tilskudsberettigede, jf. § 11, 7) den bevillingsmæssige ramme er opbrugt, eller 8) projektets kvalitet ikke er tilstrækkelig, herunder at a) projektets aktiviteter ikke er beskrevet klart og præcist, b) der ikke er sammenhæng mellem projektaktiviteterne, c) projektet ikke indeholder de nødvendige aktiviteter i forhold til projektets målsætning, eller d) de nødvendige aktører og kompetencer ikke er til stede i forhold til projektets målsætninger og aktiviteter.",
      "valid_from": "2021-03-15",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Landbrugsstyrelsen kan nedsætte et internt rådgivende udvalg, der bidrager med vurdering af de indkomne ansøgninger til brug for validering af ansøgningerne. Stk. 2. Vurderingen af de indkomne ansøgninger skal ske med afsæt i om ansøgningen falder inden for en foranstaltning omfattet af § 1, stk. 2, og om den forventede effekt anført i projektbeskrivelsen, jf. § 4, stk. 4, nr. 2, er realistisk. Stk. 3. Landbrugsstyrelsen træffer afgørelse i samråd med det internt rådgivende udvalg, om afslag på ansøgningen, hvis ansøgningen ikke kan valideres i henhold til stk. 2.",
      "valid_from": "2021-03-15",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis den bevillingsmæssige afsatte ramme ikke giver mulighed for at imødekomme alle tilskudsberettigede ansøgninger, foretager Landbrugsstyrelsen en prioritering af ansøgningerne. Ved prioritering af ansøgningerne lægger Landbrugsstyrelsen vægt på følgende, der vægtes lige højt: 1) Reduktion af honningbiernes dødelighed, herunder bekæmpelse af bisygdomme. 2) Forøgelse af produktionsværdi. Stk. 2. Hvis der er foretaget prioritering af en ansøgning, og hvor det ikke er muligt at give fuld tilsagn inden for den bevillingsmæssige ramme, tilbyder Landbrugsstyrelsen et reduceret tilsagn, hvis ansøger selv kan tilvejebringe de nødvendige midler til gennemførelse af projektet. Stk. 3. Landbrugsstyrelsen træffer afgørelse om afslag til en ansøgning efter stk. 2, hvis ansøger ikke selv kan tilvejebringe de nødvendige midler, og hvis Landbrugsstyrelsen vurderer, at projektet som følge heraf, ikke vil kunne gennemføres i henhold til ansøgningen, eller hvis ansøger afslår det reducerede tilsagn. Stk. 4. Hvis der gives afslag til en ansøgning i medfør af stk. 3, gives der herefter tilsagn til de ansøgninger, hvor det er muligt at give fuld tilsagn inden for den bevillingsmæssige ramme, i henhold til prioriteringen efter stk. 1. Stk. 5. Hvis der efter tildeling i henhold til stk. 4 er en ansøgning, hvor det ikke er muligt at give fuld tilsagn inden for den bevillingsmæssige ramme, finder stk. 2-4 anvendelse.",
      "valid_from": "2021-03-15",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilsagn om tilskud er betinget af følgende: 1) At projektet falder inden for en foranstaltning i § 1, stk. 2. 2) At projektet udføres i henhold til biavlsåret, jf. § 2, nr. 2 og nr. 5. 3) At ansøger i ansøgningen om tilsagn om tilskud oplyser, om projektet eller dele heraf er omfattet af udbudsloven eller lov om indhentning af tilbud i bygge- og anlægssektoren.",
      "valid_from": "2021-03-15",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagnshaver er forpligtet: 1) At gennemføre projektet i overensstemmelse med tilsagnet. 2) At alle dokumenter vedrørende projektet med tilhørende regnskabsbilag holdes tilgængelige for Landbrugsstyrelsen i mindst fem år og seks måneder fra tidspunktet for den afsluttende udbetaling. 3) At kontrolmyndigheden sikres adgang til projektområdet og det fysiske projektmateriale i forbindelse med kontrol. 4) At have et særskilt regnskabssystem eller en passende regnskabskode for alle transaktioner med tilknytning til projektet. 5) At projektet afsluttes senest den dato, der er anført i tilsagnet, jf. dog § 15. 6) At tilsagnshaver sender udbetalingsanmodning, opgørelse over tilskudsberettigede udgifter, alle udgiftsbilag, dokumentation for betaling, faglige statusrapporter og slutrapport rettidigt til Landbrugsstyrelsen, jf. § 18, stk. 3. 7) At informere om den offentlige medfinansiering af projektet og sikre offentlig formidling af projektet i henhold til tilsagnet. Stk. 2. Landbrugsstyrelsen kan offentliggøre resultaterne af de projekter, som modtager tilskud.",
      "valid_from": "2021-03-15",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilsagnshaver er forpligtet til uden ugrundet ophold at give Landbrugsstyrelsen meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, eller som medfører, at allerede udbetalte tilskud skal tilbagebetales. Det gælder også, hvis tilsagnet ikke anvendes.",
      "valid_from": "2021-03-15",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. De tilskudsberettigede projektudgifter kan omfatte 1) løn til tilsagnshavers personale, der er beskæftiget med projektet, jf. dog stk. 3, 2) konsulentbistand, 3) udgifter til rejser for tilsagnshavers personale i henhold til statens takster, 4) køb af analyser, 5) køb af nye materialer, 6) køb af nyt udstyr, og 7) lokaleleje. Stk. 2. Udgifterne skal være nødvendige for og direkte relateret til gennemførelsen af projektet. Stk. 3. Udgifter til løn til tilsagnshavers personale, der er beskæftiget med projektet, er kun tilskudsberettigede, hvis udgifterne ikke normalt finansieres af offentlige institutioner, offentlige virksomheder eller kommunale fællesskaber, og udgifterne kan dokumenteres. Stk. 4. Landbrugsstyrelsen kan efter ansøgning godkende andre udgifter, end de i stk. 1 anførte, som tilskudsberettigede. Det er en betingelse for godkendelse, at Landbrugsstyrelsen vurderer, at udgifterne er af væsentlig betydning for projektets gennemførelse. Stk. 5. Indtægter, der er genereret under gennemførelsen af projektet, fratrækkes ved opgørelse af de samlede tilskudsberettigede projektudgifter. Stk. 6. Landbrugsstyrelsen yder tilskud til den billigste pris på baggrund af de to direkte sammenlignelige tilbud, dog ikke for udgifter til løn til personale, jf. stk. 1, nr. 1.",
      "valid_from": "2021-03-15",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. De tilskudsberettigede projektudgifter kan ikke omfatte 1) udgifter, hvortil der gives andre EU-tilskud, 2) udgifter til køb af brugt udstyr og materiel, 3) udgifter til leje og leasing af udstyr, 4) moms, medmindre den ikke kan blive tilbagebetalt i henhold til national momslovgivning, jf. artikel 69, stk. 3, litra c, i forordning 1303/2013 af 17. december 2013, 5) renter af gæld med undtagelse af tilskud, der gives i form af rentegodtgørelse eller tilskud til garantigebyrer, jf. artikel 69, stk. 3, litra a, i forordning 1303/2013 af 17. december 2013, 6) revisions-, advokat- og pengeinstitutomkostninger, 7) udgifter i form af naturalydelser, som omhandlet i artikel 69, i forordning 1303/2013 af 17. december 2013, 8) udgifter, som tilsagnshaver har afholdt inden Landbrugsstyrelsen har givet tilsagn eller givet tilladelse til at igangsætte projektet, 9) udgifter, der er afholdt før det enkelte biavlsårs start og efter det enkelte biavlsårs afslutning, jf. § 2, nr. 2, 10) udgifter til simple genanskaffelser, 11) almindelige driftsomkostninger, 12) gaver, 13) udgifter til oplæring af personale, 14) udgifter, der ikke er specificerede i budgettet, 15) udgifter til opførelse og ombygning af bygninger, 16) udgifter til investeringer vedrørende detailhandel, 17) udgifter til køb af grunde og bygninger og omkostninger forbundet hermed, 18) udgifter til investeringer vedrørende kontor og kantine, 19) udgifter til køb af køretøjer til ekstern transport, 20) udgifter til honorarer til arkitekter og ingeniører, eller 21) udgifter til gennemførlighedsundersøgelser og licenser mv.",
      "valid_from": "2021-03-15",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Ydes der tilskud til et projekt fra andre myndigheder, institutioner, fonde eller private, nedsætter Landbrugsstyrelsen tilskuddet efter denne bekendtgørelse således, at det samlede tilskud ikke overstiger 100 pct. af projektets samlede udgifter.",
      "valid_from": "2021-03-15",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Landbrugsstyrelsen kan give tilskud på op til 100 pct. af de tilskudsberettigede udgifter. Stk. 2. Tilskud til de tilskudsberettigede udgifter består af 50 pct. EU-tilskud og 50 pct. nationalt tilskud.",
      "valid_from": "2021-03-15",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ændring af et projekt kan godkendes af Landbrugsstyrelsen på betingelse af, at ændringen er i overensstemmelse med ordningens formål, jf. § 1. Ansøgning om ændring af projektet skal indsendes på et særligt skema, der findes på Landbrugsstyrelsens hjemmeside. Ansøgning om ændring af et projekt skal godkendes af Landbrugsstyrelsen, inden ændringen må sættes i gang. Stk. 2. Anmodning om ændring af et projekt skal være modtaget i Landbrugsstyrelsen senest den 1. maj i det biavlsår, som ændringen vedrører. Stk. 3. Der kan maksimalt indgives to ansøgninger om ændring af et projekt pr. biavlsår, jf. § 2, nr. 2. Stk. 4. Projekt skal i sin ændrede form kunne valideres og opnå prioritering, jf. §§ 6-7.",
      "valid_from": "2021-03-15",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. Ved anmodning om ændring vedrørende udvidelse af godkendte projekter for det tredje biavlsår og/eller anvendelse af overgangsperioden, kan tilsagnsbeløbet forhøjes jf. § 15, stk. 1. Stk. 2. Forhøjelse af tilsagnsbeløbet kan opnås én gang. Stk. 3. Anmodning om ændring skal være modtaget ved Landbrugsstyrelsen senest 6. april 2021. Stk. 4. Ved overansøgning af puljen med de nye midler afsat til det tredje biavlsår og overgangsperioden, reducerer Landbrugsstyrelsen de ansøgte tilsagnsbeløb med en lige stor procentdel.",
      "valid_from": "2021-03-15",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Landbrugsstyrelsen kan efter ansøgning tillade, at tilsagnet overdrages til en anden. Den, der får overdraget tilsagnet, overtager alle rettigheder og forpligtelser efter tilsagnet. Stk. 2. Ansøgning efter stk. 1 skal indgives, på det skema, der findes på Landbrugsstyrelsens hjemmeside.",
      "valid_from": "2021-03-15",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Udbetaling af tilskud sker på baggrund af tilsagnshavers opgørelse over betalte tilskudsberettigede udgifter. Anmodning om udbetaling af tilskud skal indsendes på det ansøgningsskema, der findes på Landbrugsstyrelsens hjemmeside, og vedlægges følgende: 1) En opgørelse over tilskudsberettigede udgifter og indtægter, der er generet under gennemførsel af projektet i det pågældende biavlsår. 2) Alle udgiftsbilag. 3) Dokumentation for betaling af udgifterne. 4) De eventuelle nødvendige tilladelser til projektet fra offentlige myndigheder. Stk. 2. De støtteberettigede foranstaltninger, der er fastsat for hvert år i projektperioden i henhold til det godkendte projekt, skal gennemføres i det pågældende biavlsår tidligst fra 1. august og være fuldt ud gennemført inden 31. juli det efterfølgende år. Stk. 3. Tilskud udbetales en gang årligt, idet hver udbetalingsanmodning, ud over de i stk. 1 nævnte bilag, skal være ledsaget af en faglig statusrapport. Den afsluttende udbetalingsanmodning, som skal dog vedlægges en slutrapport, der skal udfærdiges på et skema, der findes på Landbrugsstyrelsens hjemmeside. Stk. 4. Ansøgning om udbetaling skal være modtaget i Landbrugsstyrelsen senest 15. august efter det pågældende biavlsårs afslutning. Stk. 5. For ansøgere, som har benyttet sig af overgangsperioden, jf. § 16, skal ansøgningen om udbetalingsanmodning være modtaget ved Landbrugsstyrelsen senest 15. februar 2023. Stk. 6. Alle udgifter skal være afholdt og betalt af tilsagnshaver.",
      "valid_from": "2021-03-15",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Landbrugsstyrelsen overfører tilskuddet til tilsagnshavers NemKonto.",
      "valid_from": "2021-03-15",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Landbrugsstyrelsen træffer afgørelse om hel eller delvis bortfald af tilsagn og tilbagebetaling af tilskud, hvis 1) ansøger har afgivet urigtige eller vildledende oplysninger eller har fortiet oplysninger af betydning for sagens afgørelse, 2) hele projektet eller væsentlige dele af projektet ikke gennemføres i overensstemmelse med tilsagnet, 3) tilsagnshaver ikke sikrer, at kontrolmyndigheden har adgang til at kontrollere projektet, 4) underretningsforpligtelsen ikke er opfyldt jf. § 10, eller 5) et eller flere kriterier for støtteberettigelse i § 8 ikke er opfyldt. Stk. 2. Uanset stk. 1 kan Landbrugsstyrelsen efter en konkret vurdering opretholde tilsagnet og foretage en proportional nedsættelse af tilsagnsbeløbet, hvis kravene i udbudsloven, betingelserne i § 8, stk. 1, nr. 3, eller underretningsforpligtelsen jf. § 10 ikke er overholdt. Stk. 3. I de stk. 1 nævnte tilfælde træffer Landbrugsstyrelsen afgørelse om tilbagebetaling af tilskud, samt tillæg af rente efter landbrugsstøttelovens § 20.",
      "valid_from": "2021-03-15",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. Landbrugsstyrelsen træffer efter en konkret vurdering afgørelse om en forholdsmæssig nedsættelse af den samlede værdi af de tilskudsberettigede udgifter ved manglende opfyldelse af en forpligtelse, jf. § 9, jf. dog § 20. Stk. 2. Stk. 1 finder kun anvendelse for overtrædelser, hvor projektet efter Landbrugsstyrelsens vurdering forsat lever op til ordningens formål, da tilsagnet ellers bortfalder.",
      "valid_from": "2021-03-15",
      "valid_to": null
    },
    {
      "provision_ref": "9:22",
      "chapter": "9",
      "section": "22",
      "content": "§ 22. Landbrugsstyrelsen nedsætter udbetalingen med 1 procent pr. kalenderdag ved for sent modtaget anmodning om udbetaling, jf. § 18, stk. 4 og stk. 5, til og med den 10. kalenderdag. Stk. 2. En forsinkelse på mere end 10 kalenderdage medfører 100 procent nedsættelse af udbetalingen og bortfald af tilsagn.",
      "valid_from": "2021-03-15",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. Landbrugsstyrelsen forestår den fysiske og den administrative kontrol, samt den efterfølgende regnskabskontrol af projekter, der har modtaget tilsagn om tilskud.",
      "valid_from": "2021-03-15",
      "valid_to": null
    },
    {
      "provision_ref": "11:24",
      "chapter": "11",
      "section": "24",
      "content": "§ 24. Bekendtgørelsen træder i kraft 19. marts 2021. Stk. 2. Bekendtgørelse nr. 875 af 25. juni 2018 om tilskud for støtteforanstaltninger til forbedringer af betingelser for produktion og afsætning af biavlsprodukter ophæves, men finder dog fortsat anvendelse for tilsagn, der er givet i medfør heraf.",
      "valid_from": "2021-03-15",
      "valid_to": null
    }
  ],
  "definitions": []
}
