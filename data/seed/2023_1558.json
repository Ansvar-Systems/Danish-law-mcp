{
  "id": "2023:1558",
  "type": "statute",
  "title": "Lov om ændring af lov om mediestøtte (Ændringer i mediestøtten, støtte til ugeaviser og støtte til publicistiske magasiner)",
  "short_name": "LOV Æ#LOKDOK02",
  "status": "in_force",
  "issued_date": "2023-12-12",
  "url": "https://www.retsinformation.dk/eli/lta/2023/1558/xml",
  "description": "Retsinformation source. DocumentId=AK002164; AccessionNumber=A20230155830; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Tilskud til trykte nyhedsmedier og skrevne internetbaserede nyhedsmedier kan ydes som 1) redaktionel produktionsstøtte, jf. §§ 3-5, 2) redaktionel produktionsstøtte til ugeaviser, jf. § 5 a, 3) redaktionel produktionsstøtte til publicistiske magasiner, jf. § 5 b, 4) projektstøtte, jf. §§ 6-9, eller 5) saneringsstøtte, jf. § 10. Stk. 2. Tilskud i form af redaktionel produktionsstøtte, jf. §§ 3-5, kan også ydes til nyhedsmedier med nyhedsindhold i form af levende billeder, lyd m.v. Skrevne nyheder skal dog udgøre en betydelig del af nyhedsmediets samlede indhold. Stk. 3. Tilskud i form af projektstøtte, jf. §§ 6-9, kan også ydes til nyhedsmedier med nyhedsindhold i form af levende billeder, lyd m.v."
    },
    {
      "provision_ref": "3a",
      "section": "3a",
      "content": "§ 3 a. Der ydes øget tilskud til lokale eller regionale nyhedsmedier, der formidler selvstændigt journalistisk bearbejdet stof. Stk. 2. Det er en betingelse for at opnå øget tilskud, jf. stk. 1, at nyhedsmediet opfylder betingelserne i § 3, stk. 2. Stk. 3. Ved en vurdering af, om nyhedsmediet er lokalt eller regionalt, jf. stk. 1, lægges der vægt på, om 1) en væsentlig andel af det redaktionelle stof behandler lokale eller regionale forhold i det pågældende geografiske område, 2) en væsentlig andel af det selvstændigt journalistisk bearbejdede stof behandler lokale eller regionale forhold i det pågældende geografiske område, 3) der i nyhedsmediet jævnligt optræder redaktionelt stof fra hele det pågældende geografiske område, 4) nyhedsmediets hovedredaktion er placeret i det pågældende geografiske område og 5) nyhedsmediets branding og profil afspejler, at der er tale om et regionalt eller lokalt nyhedsmedie fra det pågældende geografiske område. Stk. 4. Et nyhedsmedie, der ansøger om tilskud, jf. stk. 1, skal ved ansøgning beskrive og dokumentere sin lokale eller regionale profil, jf. stk. 3. Stk. 5. Ved geografisk område, jf. stk. 3, forstås den eller de kommuner, som ved ansøgning angives som nyhedsmediets dækningsområde. Stk. 6. Et lokalt eller regionalt nyhedsmedie kan maksimalt opnå redaktionel produktionsstøtte på 18,5 mio. kr. årligt. Stk. 7. I beregningsgrundlaget for den redaktionelle produktionsstøtte vægtes de redaktionelle omkostninger for lokale og regionale nyhedsmedier med en faktor på 1,3. Stk. 8. Tilskuddet til et lokalt eller regionalt nyhedsmedie kan maksimalt udgøre 35 pct. af nyhedsmediets redaktionelle omkostninger i året forud for ansøgningen."
    },
    {
      "provision_ref": "5a",
      "section": "5a",
      "content": "§ 5 a. Tilskud ydes til trykte og digitale lokale ugeaviser, der 1) har et indhold, som er redigeret til et lokalt dansk publikum, 2) formidler selvstændigt journalistisk bearbejdet stof og 3) har det blandede indhold, der karakteriserer ugeaviser, og som hidrører fra forskellige kilder. Stk. 2. Der ydes tilskud i forhold til ugeavisernes redaktionelle omkostninger. Tilskuddet til en ugeavis kan maksimalt udgøre 35 pct. af ugeavisens redaktionelle omkostninger i året forud for ansøgningen. Stk. 3. En ugeavis kan maksimalt opnå tilskud på 0,35 mio. kr. årligt. Stk. 4. Tilskud efter stk. 1 kan alene ydes til medier, der ikke samtidig modtager tilskud i form af redaktionel produktionsstøtte, jf. §§ 3-4, redaktionel produktionsstøtte til publicistiske magasiner, jf. § 5 b, etableringsstøtte, jf. § 7, eller tilskud efter lov om distributionstilskud til visse periodiske blade og tidsskrifter. Stk. 5. Kulturministeren fastsætter nærmere regler om redaktionel produktionsstøtte til ugeaviser, herunder om betingelser og vilkår for tilskud, beregningsgrundlag, udformning af tilskudsordningen, krav til ansøgning, tidsfrister, krav til erklæringer, herunder tro og love-erklæringer, udbetaling af tilskud, tilbagebetaling af tilskud, regnskabsaflæggelse, revision og rapportering samt tilsyn og kontrol. Kulturmini‍steren fastsætter endvidere regler om, hvad der anses som ugeaviser og et lokalt dansk publikum."
    },
    {
      "provision_ref": "5b",
      "section": "5b",
      "content": "§ 5 b. Tilskud ydes til trykte og digitale publicistiske magasiner, der 1) er redigeret til et bredere dansk publikum, 2) formidler selvstændigt journalistisk bearbejdet stof og 3) har det alsidige og mangfoldige indhold af samfundsmæssig, politisk eller kulturel karakter, der karakteriserer publicistiske magasiner, og som bidrager til den offentlige oplysning, meningsdannelse og debat. Stk. 2. Der ydes tilskud i forhold til publicistiske magasiners redaktionelle omkostninger. Tilskuddet til et publicistisk magasin kan maksimalt udgøre 35 pct. af det publicistiske magasins redaktionelle omkostninger i året forud for ansøgningen. Stk. 3. Et publicistisk magasin kan maksimalt opnå tilskud på 3 mio. kr. årligt. Stk. 4. Tilskud efter stk. 1 kan alene ydes til medier, der ikke samtidig modtager tilskud i form af redaktionel produktionsstøtte, jf. §§ 3-4, redaktionel produktionsstøtte til ugeaviser, jf. § 5 a, etableringsstøtte, jf. § 7, eller tilskud efter lov om distributionstilskud til visse periodiske blade og tidsskrifter. Stk. 5. Kulturministeren fastsætter nærmere regler om redaktionel produktionsstøtte til publicistiske magasiner, herunder om betingelser og vilkår for tilskud, beregningsgrundlag, udformning af tilskudsordningen, krav til ansøgning, tidsfrister, krav til erklæringer, udbetaling af tilskud, tilbagebetaling af tilskud, regnskabsaflæggelse, revision og rapportering samt tilsyn og kontrol. Kulturministeren fastsætter endvidere regler om, hvad der anses som publicistiske magasiner, et bredere dansk publikum og indhold af samfundsmæssig, politisk eller kulturel karakter."
    },
    {
      "provision_ref": "6",
      "section": "6",
      "content": "§ 6. Projektstøtte til trykte nyhedsmedier, til skrevne internetbaserede nyhedsmedier og til nyhedsmedier med nyhedsindhold i form af levende billeder, lyd m.v. ydes i form af tilskud til etablering og udvikling af nyhedsmedier."
    },
    {
      "provision_ref": "16a",
      "section": "16a",
      "content": "§ 16 a. Kulturministeren kan fastsætte regler om, at skriftlig kommunikation til og fra Medienævnet om forhold, som er omfattet af denne lov eller af regler udstedt i medfør af denne lov, skal foregå digitalt. Stk. 2. Kulturministeren kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el.lign. Stk. 3. En digital meddelelse anses for at være kommet frem, når den er tilgængelig for adressaten for meddelelsen."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Tilskud til trykte nyhedsmedier og skrevne internetbaserede nyhedsmedier kan ydes som 1) redaktionel produktionsstøtte, jf. §§ 3-5, 2) redaktionel produktionsstøtte til ugeaviser, jf. § 5 a, 3) redaktionel produktionsstøtte til publicistiske magasiner, jf. § 5 b, 4) projektstøtte, jf. §§ 6-9, eller 5) saneringsstøtte, jf. § 10. Stk. 2. Tilskud i form af redaktionel produktionsstøtte, jf. §§ 3-5, kan også ydes til nyhedsmedier med nyhedsindhold i form af levende billeder, lyd m.v. Skrevne nyheder skal dog udgøre en betydelig del af nyhedsmediets samlede indhold. Stk. 3. Tilskud i form af projektstøtte, jf. §§ 6-9, kan også ydes til nyhedsmedier med nyhedsindhold i form af levende billeder, lyd m.v.",
      "valid_from": "2023-12-12",
      "valid_to": null
    },
    {
      "provision_ref": "3a",
      "section": "3a",
      "content": "§ 3 a. Der ydes øget tilskud til lokale eller regionale nyhedsmedier, der formidler selvstændigt journalistisk bearbejdet stof. Stk. 2. Det er en betingelse for at opnå øget tilskud, jf. stk. 1, at nyhedsmediet opfylder betingelserne i § 3, stk. 2. Stk. 3. Ved en vurdering af, om nyhedsmediet er lokalt eller regionalt, jf. stk. 1, lægges der vægt på, om 1) en væsentlig andel af det redaktionelle stof behandler lokale eller regionale forhold i det pågældende geografiske område, 2) en væsentlig andel af det selvstændigt journalistisk bearbejdede stof behandler lokale eller regionale forhold i det pågældende geografiske område, 3) der i nyhedsmediet jævnligt optræder redaktionelt stof fra hele det pågældende geografiske område, 4) nyhedsmediets hovedredaktion er placeret i det pågældende geografiske område og 5) nyhedsmediets branding og profil afspejler, at der er tale om et regionalt eller lokalt nyhedsmedie fra det pågældende geografiske område. Stk. 4. Et nyhedsmedie, der ansøger om tilskud, jf. stk. 1, skal ved ansøgning beskrive og dokumentere sin lokale eller regionale profil, jf. stk. 3. Stk. 5. Ved geografisk område, jf. stk. 3, forstås den eller de kommuner, som ved ansøgning angives som nyhedsmediets dækningsområde. Stk. 6. Et lokalt eller regionalt nyhedsmedie kan maksimalt opnå redaktionel produktionsstøtte på 18,5 mio. kr. årligt. Stk. 7. I beregningsgrundlaget for den redaktionelle produktionsstøtte vægtes de redaktionelle omkostninger for lokale og regionale nyhedsmedier med en faktor på 1,3. Stk. 8. Tilskuddet til et lokalt eller regionalt nyhedsmedie kan maksimalt udgøre 35 pct. af nyhedsmediets redaktionelle omkostninger i året forud for ansøgningen.",
      "valid_from": "2023-12-12",
      "valid_to": null
    },
    {
      "provision_ref": "5a",
      "section": "5a",
      "content": "§ 5 a. Tilskud ydes til trykte og digitale lokale ugeaviser, der 1) har et indhold, som er redigeret til et lokalt dansk publikum, 2) formidler selvstændigt journalistisk bearbejdet stof og 3) har det blandede indhold, der karakteriserer ugeaviser, og som hidrører fra forskellige kilder. Stk. 2. Der ydes tilskud i forhold til ugeavisernes redaktionelle omkostninger. Tilskuddet til en ugeavis kan maksimalt udgøre 35 pct. af ugeavisens redaktionelle omkostninger i året forud for ansøgningen. Stk. 3. En ugeavis kan maksimalt opnå tilskud på 0,35 mio. kr. årligt. Stk. 4. Tilskud efter stk. 1 kan alene ydes til medier, der ikke samtidig modtager tilskud i form af redaktionel produktionsstøtte, jf. §§ 3-4, redaktionel produktionsstøtte til publicistiske magasiner, jf. § 5 b, etableringsstøtte, jf. § 7, eller tilskud efter lov om distributionstilskud til visse periodiske blade og tidsskrifter. Stk. 5. Kulturministeren fastsætter nærmere regler om redaktionel produktionsstøtte til ugeaviser, herunder om betingelser og vilkår for tilskud, beregningsgrundlag, udformning af tilskudsordningen, krav til ansøgning, tidsfrister, krav til erklæringer, herunder tro og love-erklæringer, udbetaling af tilskud, tilbagebetaling af tilskud, regnskabsaflæggelse, revision og rapportering samt tilsyn og kontrol. Kulturmini‍steren fastsætter endvidere regler om, hvad der anses som ugeaviser og et lokalt dansk publikum.",
      "valid_from": "2023-12-12",
      "valid_to": null
    },
    {
      "provision_ref": "5b",
      "section": "5b",
      "content": "§ 5 b. Tilskud ydes til trykte og digitale publicistiske magasiner, der 1) er redigeret til et bredere dansk publikum, 2) formidler selvstændigt journalistisk bearbejdet stof og 3) har det alsidige og mangfoldige indhold af samfundsmæssig, politisk eller kulturel karakter, der karakteriserer publicistiske magasiner, og som bidrager til den offentlige oplysning, meningsdannelse og debat. Stk. 2. Der ydes tilskud i forhold til publicistiske magasiners redaktionelle omkostninger. Tilskuddet til et publicistisk magasin kan maksimalt udgøre 35 pct. af det publicistiske magasins redaktionelle omkostninger i året forud for ansøgningen. Stk. 3. Et publicistisk magasin kan maksimalt opnå tilskud på 3 mio. kr. årligt. Stk. 4. Tilskud efter stk. 1 kan alene ydes til medier, der ikke samtidig modtager tilskud i form af redaktionel produktionsstøtte, jf. §§ 3-4, redaktionel produktionsstøtte til ugeaviser, jf. § 5 a, etableringsstøtte, jf. § 7, eller tilskud efter lov om distributionstilskud til visse periodiske blade og tidsskrifter. Stk. 5. Kulturministeren fastsætter nærmere regler om redaktionel produktionsstøtte til publicistiske magasiner, herunder om betingelser og vilkår for tilskud, beregningsgrundlag, udformning af tilskudsordningen, krav til ansøgning, tidsfrister, krav til erklæringer, udbetaling af tilskud, tilbagebetaling af tilskud, regnskabsaflæggelse, revision og rapportering samt tilsyn og kontrol. Kulturministeren fastsætter endvidere regler om, hvad der anses som publicistiske magasiner, et bredere dansk publikum og indhold af samfundsmæssig, politisk eller kulturel karakter.",
      "valid_from": "2023-12-12",
      "valid_to": null
    },
    {
      "provision_ref": "6",
      "section": "6",
      "content": "§ 6. Projektstøtte til trykte nyhedsmedier, til skrevne internetbaserede nyhedsmedier og til nyhedsmedier med nyhedsindhold i form af levende billeder, lyd m.v. ydes i form af tilskud til etablering og udvikling af nyhedsmedier.",
      "valid_from": "2023-12-12",
      "valid_to": null
    },
    {
      "provision_ref": "16a",
      "section": "16a",
      "content": "§ 16 a. Kulturministeren kan fastsætte regler om, at skriftlig kommunikation til og fra Medienævnet om forhold, som er omfattet af denne lov eller af regler udstedt i medfør af denne lov, skal foregå digitalt. Stk. 2. Kulturministeren kan fastsætte nærmere regler om digital kommunikation, herunder om anvendelse af bestemte it-systemer, særlige digitale formater og digital signatur el.lign. Stk. 3. En digital meddelelse anses for at være kommet frem, når den er tilgængelig for adressaten for meddelelsen.",
      "valid_from": "2023-12-12",
      "valid_to": null
    }
  ],
  "definitions": []
}
