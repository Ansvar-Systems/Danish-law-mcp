{
  "id": "2026:143",
  "type": "statute",
  "title": "Bekendtgørelse om erhvervsuddannelsen til elektriker",
  "short_name": "BEK H#LOKDOK04",
  "status": "in_force",
  "issued_date": "2026-01-22",
  "url": "https://www.retsinformation.dk/eli/lta/2026/143/xml",
  "description": "Retsinformation source. DocumentId=DA001765; AccessionNumber=B20260014305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Erhvervsuddannelsen til elektriker har til formål at kvalificere elever og lærlinge til at kunne arbejde på el-tekniske bygningsinstallationer, på automation af industrianlæg, på maritime installationer samt på el-teknisk infrastruktur. Elektrikeren planlægger, installerer, programmerer, integrerer, funktionsafprøver, dokumenterer, drifter og vedligeholder med fokus på energioptimering, kunders behov og brugsmønstre samt installationsdata. Stk. 2. Lærlingen skal nå de uddannelsesmål, som er fastsat i uddannelsesordningen om erhvervsuddannelsen til elektriker for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende specialer, indplaceret på niveau 4 i den danske kvalifikationsramme for livslang læring: 1) Elektriker 1. 2) Elektriker 2. Stk. 4. Uddannelsen kan gennemføres som eux-forløb på specialet elektriker 1, efter eux-model D, jf. bilag 5 til bekendtgørelse om krav til udformning af eux-forløb. Stk. 5. Grundforløbet kan ikke erstattes af grundlæggende praktisk oplæring i en virksomhed."
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 4 år og 6 måneder til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 3 år og 6 måneder på specialet elektriker 1, hvoraf skoleundervisningen udgør 40 uger fordelt på mindst fire skoleperioder. På specialet elektriker 2 varer hovedforløbet 4 år, hvoraf skoleundervisningen udgør 45 uger fordelt på mindst fire skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 3 år og 5 måneder på specialet elektriker 1, hvoraf skoleundervisningen udgør 36 uger. På specialet elektriker 2 varer hovedforløbet 3 år og 11 måneder, hvoraf skoleundervisningen udgør 41 uger. Stk. 4. Den i stk. 3 nævnte skoleundervisning opdeles i mindst fire skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb 4 år, hvoraf skoleundervisningen udgør 68,6 uger fordelt på fire skoleperioder."
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til elektriker skal eleven eller lærlingen opfylde betingelserne i stk. 2-4. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til elektriker. Eleven eller lærlingen skal have opnået mindst 02 som standpunktskarakter i det uddannelsesspecifikke fag i grundforløbet. Stk. 3. Eleven eller lærlingen skal have gennemført og bestået de grundfag med de angivne niveauer, som er fastsat i uddannelsesordningen om erhvervsuddannelsen til elektriker. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om erhvervsuddannelsen til elektriker. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb, på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer."
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til elektriker."
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om erhvervsuddannelsen til elektriker. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve udgør en svendeprøve. Prøven afholdes af skolen i samråd med det faglige udvalg. Prøven består af to delprøver. Den første delprøve afholdes som en del af den skoleperiode, der afslutter de obligatoriske uddannelsesspecifikke fag, der er fælles for uddannelsens specialer. Den anden delprøve afholdes som en del af den sidste skoleperiode. Delprøverne tilrettelægges som fastsat i uddannelsesordningen om erhvervsuddannelsen til elektriker. Stk. 2. For at der kan udstedes skolebevis, skal lærlingen mindst have opnået 2,0 som et gennemsnit af karakterer for alle grundfag og mindst have opnået karakteren 02 i hvert af de uddannelsesspecifikke fag i hovedforløbet. Mindst et af de valgfrie uddannelsesspecifikke fag bedømmes på baggrund af en prøve. Stk. 3. Ved uddannelsens afslutning, når skolebevis er udstedt, udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres hvilke valgfrie uddannelsesspecifikke fag, lærlingen har valgt, og den samlede karakter for den afsluttende prøve. Det faglige udvalg kan påtegne svendebrevet udmærkelse."
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser."
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 182 af 18. februar 2025 om erhvervsuddannelsen til elektriker ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For disse elever eller lærlinge finder de hidtil gældende regler i bekendtgørelse nr. 182 af 18. februar 2025 om erhvervsuddannelsen til elektriker anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "2:1",
      "chapter": "2",
      "section": "1",
      "content": "§ 1. Erhvervsuddannelsen til elektriker har til formål at kvalificere elever og lærlinge til at kunne arbejde på el-tekniske bygningsinstallationer, på automation af industrianlæg, på maritime installationer samt på el-teknisk infrastruktur. Elektrikeren planlægger, installerer, programmerer, integrerer, funktionsafprøver, dokumenterer, drifter og vedligeholder med fokus på energioptimering, kunders behov og brugsmønstre samt installationsdata. Stk. 2. Lærlingen skal nå de uddannelsesmål, som er fastsat i uddannelsesordningen om erhvervsuddannelsen til elektriker for det speciale, som lærlingen har valgt, jf. stk. 3. Stk. 3. Uddannelsen afsluttes med et af følgende specialer, indplaceret på niveau 4 i den danske kvalifikationsramme for livslang læring: 1) Elektriker 1. 2) Elektriker 2. Stk. 4. Uddannelsen kan gennemføres som eux-forløb på specialet elektriker 1, efter eux-model D, jf. bilag 5 til bekendtgørelse om krav til udformning af eux-forløb. Stk. 5. Grundforløbet kan ikke erstattes af grundlæggende praktisk oplæring i en virksomhed.",
      "valid_from": "2026-01-22",
      "valid_to": null
    },
    {
      "provision_ref": "4:2",
      "chapter": "4",
      "section": "2",
      "content": "§ 2. Uddannelsen varer fra 4 år og 6 måneder til 5 år, jf. dog stk. 3. Uddannelsens varighed er inklusive grundforløbets 1. og 2. del på hver 20 uger og hovedforløbet. Stk. 2. For lærlinge, der gennemfører uddannelsen som erhvervsuddannelse for unge, varer hovedforløbet 3 år og 6 måneder på specialet elektriker 1, hvoraf skoleundervisningen udgør 40 uger fordelt på mindst fire skoleperioder. På specialet elektriker 2 varer hovedforløbet 4 år, hvoraf skoleundervisningen udgør 45 uger fordelt på mindst fire skoleperioder. Stk. 3. For lærlinge, der gennemfører uddannelsen som erhvervsuddannelse for voksne (euv), varer hovedforløbet 3 år og 5 måneder på specialet elektriker 1, hvoraf skoleundervisningen udgør 36 uger. På specialet elektriker 2 varer hovedforløbet 3 år og 11 måneder, hvoraf skoleundervisningen udgør 41 uger. Stk. 4. Den i stk. 3 nævnte skoleundervisning opdeles i mindst fire skoleperioder for euv-forløb efter § 66 y, stk. 1, nr. 2, i lov om erhvervsuddannelser (euv2-forløb). Stk. 5. Uanset bestemmelserne i stk. 2 og 3 varer hovedforløbet for lærlinge i eux-forløb 4 år, hvoraf skoleundervisningen udgør 68,6 uger fordelt på fire skoleperioder.",
      "valid_from": "2026-01-22",
      "valid_to": null
    },
    {
      "provision_ref": "6:3",
      "chapter": "6",
      "section": "3",
      "content": "§ 3. For at kunne blive optaget til skoleundervisningen i hovedforløbet i erhvervsuddannelsen til elektriker skal eleven eller lærlingen opfylde betingelserne i stk. 2-4. Stk. 2. Eleven eller lærlingen skal have opnået de uddannelsesspecifikke kompetencer for grundforløbet, som er fastsat i uddannelsesordningen om erhvervsuddannelsen til elektriker. Eleven eller lærlingen skal have opnået mindst 02 som standpunktskarakter i det uddannelsesspecifikke fag i grundforløbet. Stk. 3. Eleven eller lærlingen skal have gennemført og bestået de grundfag med de angivne niveauer, som er fastsat i uddannelsesordningen om erhvervsuddannelsen til elektriker. Stk. 4. Eleven eller lærlingen skal have opnået de certifikater eller lignende, som er fastsat i uddannelsesordningen om erhvervsuddannelsen til elektriker. Stk. 5. De krav til bedømmelse af grundfag, der er fastsat i uddannelsesordningen efter stk. 3, gælder tilsvarende for elever og lærlinge i eux-forløb, på det niveau af grundfaget, som eleven eller lærlingen skal have for at kunne påbegynde skoleundervisningen i hovedforløbet, uanset en eventuel forskel mellem de pågældende niveauer.",
      "valid_from": "2026-01-22",
      "valid_to": null
    },
    {
      "provision_ref": "8:4",
      "chapter": "8",
      "section": "4",
      "content": "§ 4. Hovedforløbet har de kompetencemål, som er fastsat i uddannelsesordningen om erhvervsuddannelsen til elektriker.",
      "valid_from": "2026-01-22",
      "valid_to": null
    },
    {
      "provision_ref": "10:5",
      "chapter": "10",
      "section": "5",
      "content": "§ 5. Kriterier for godskrivning på baggrund af elevens eller lærlingens erhvervserfaring og tidligere uddannelse er fastsat i uddannelsesordningen om erhvervsuddannelsen til elektriker. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "12:6",
      "chapter": "12",
      "section": "6",
      "content": "§ 6. Uddannelsens afsluttende prøve udgør en svendeprøve. Prøven afholdes af skolen i samråd med det faglige udvalg. Prøven består af to delprøver. Den første delprøve afholdes som en del af den skoleperiode, der afslutter de obligatoriske uddannelsesspecifikke fag, der er fælles for uddannelsens specialer. Den anden delprøve afholdes som en del af den sidste skoleperiode. Delprøverne tilrettelægges som fastsat i uddannelsesordningen om erhvervsuddannelsen til elektriker. Stk. 2. For at der kan udstedes skolebevis, skal lærlingen mindst have opnået 2,0 som et gennemsnit af karakterer for alle grundfag og mindst have opnået karakteren 02 i hvert af de uddannelsesspecifikke fag i hovedforløbet. Mindst et af de valgfrie uddannelsesspecifikke fag bedømmes på baggrund af en prøve. Stk. 3. Ved uddannelsens afslutning, når skolebevis er udstedt, udsteder det faglige udvalg et svendebrev som dokumentation for, at lærlingen har opnået kompetence inden for uddannelsen. På svendebrevet anføres hvilke valgfrie uddannelsesspecifikke fag, lærlingen har valgt, og den samlede karakter for den afsluttende prøve. Det faglige udvalg kan påtegne svendebrevet udmærkelse.",
      "valid_from": "2026-01-22",
      "valid_to": null
    },
    {
      "provision_ref": "13:7",
      "chapter": "13",
      "section": "7",
      "content": "§ 7. Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.",
      "valid_from": "2026-01-22",
      "valid_to": null
    },
    {
      "provision_ref": "15:8",
      "chapter": "15",
      "section": "8",
      "content": "§ 8. Bekendtgørelsen træder i kraft den 1. august 2026. Stk. 2. Bekendtgørelse nr. 182 af 18. februar 2025 om erhvervsuddannelsen til elektriker ophæves. Stk. 3. Bekendtgørelsen finder ikke anvendelse for elever eller lærlinge, som er påbegyndt eller overgået til uddannelsen før bekendtgørelsens ikrafttræden. For disse elever eller lærlinge finder de hidtil gældende regler i bekendtgørelse nr. 182 af 18. februar 2025 om erhvervsuddannelsen til elektriker anvendelse. Stk. 4. Elever eller lærlinge, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2026-01-22",
      "valid_to": null
    }
  ],
  "definitions": []
}
