{
  "id": "2019:759",
  "type": "statute",
  "title": "Bekendtgørelse om næringsstofreducerende tiltag og dyrkningsrelaterede tiltag i jordbruget for planperioden 2019/2020",
  "short_name": "BEK H#LOKDOK04",
  "status": "in_force",
  "issued_date": "2019-07-29",
  "url": "https://www.retsinformation.dk/eli/lta/2019/759/xml",
  "description": "Retsinformation source. DocumentId=CK002114; AccessionNumber=B20190075905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for virksomheder med planteavl, husdyravl eller kombinationer heraf, som har en årlig omsætning, der overstiger 50.000 kr. fra planteavl, husdyravl eller kombinationer heraf, og som har et samlet areal på 10 hektar eller derover. Ved opgørelse af arealet medregnes forpagtede og lejede arealer. Stk. 2. Bekendtgørelsens bestemmelser om husdyrefterafgrøder finder anvendelse på jordbrugsvirksomheder, jf. § 2, nr. 1, uanset om de er omfattet af stk. 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Jordbrugsvirksomhed: Virksomhed der er registreret efter § 2 i lov om jordbrugets anvendelse af gødning og om plantedække, jf. lovbekendtgørelse nr. 996 af 25. juni 2018. 2) Harmoniareal: Arealet som er fastsat i bestemmelsen i § 47, stk. 2, i bekendtgørelse nr. 116 af 23. januar 2019 om erhvervsmæssigt dyrehold, husdyrgødning, ensilage m.v. eller senere bestemmelse, der måtte afløse den nævnte bestemmelse. 3) Efterafgrøder: Pligtige efterafgrøder og husdyrefterafgrøder, medmindre andet fremgår. 4) Efterafgrødekrav: Krav om etablering af efterafgrøder i medfør af § 3. 5) JB-nr.: Jordbundstype fastsat ved hjælp af nr.: a) JB-nr. 1: Grovsandet jord. b) JB-nr. 2: Finsandet jord. c) JB-nr. 3: Grov lerblandet sandjord. d) JB-nr. 4: Fin lerblandet sandjord. e) JB-nr. 5: Grov sandblandet lerjord. f) JB-nr. 6: Fin sandblandet lerjord. g) JB-nr. 7: Lerjord. h) JB-nr. 8: Svær lerjord. i) JB-nr. 9: Meget svær lerjord. j) JB-nr. 10: Siltjord. k) JB-nr. 11: Humus. l) JB-nr. 12: Speciel jord. 6) Præcisionslandbrug: Dyrkningsform, hvor der anvendes teknologier til at opnå en bedre kortlægning af afgrødernes kvælstofbehov og tilpasse tildelingen af gødning til lokale behov på marken."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder, der er omfattet af § 1, stk. 1 eller 2, skal i planperioden udlægge arealer etableret med efterafgrøder efter normale driftsmæssige principper med henblik på en effektiv kvælstofoptagelse i efteråret. Arealer med efterafgrøder, der anvendes til opfyldelse af planperiodens efterafgrødekrav, skal også i planperioden anvendes til dyrkning af en forårssået afgrøde. Virksomheder med et efterafgrødegrundareal, som opgjort efter § 4, stk. 1, på mindre end 10 hektar, er dog ikke forpligtet til at etablere efterafgrøder. Stk. 2. Efterafgrøder i stk. 1 omfatter pligtige efterafgrøder, jf. stk. 3, og husdyrefterafgrøder, jf. stk. 4. Stk. 3. Arealet med pligtige efterafgrøder skal udgøre mindst 10 pct. af virksomhedens efterafgrødegrundareal. For virksomheder, der udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal, skal arealet med pligtige efterafgrøder dog mindst udgøre 14 pct. af efterafgrødegrundarealet. Stk. 4. Virksomheder, der udbringer husdyrgødning og anden organisk gødning svarende til 30 kg kvælstof eller derover pr. hektar harmoniareal, skal udover pligtige efterafgrøder, jf. stk. 3, udlægge arealer etableret med husdyrefterafgrøder til begrænsning af merudvaskning af nitrat fra organisk gødning i overensstemmelse med bilag 2. Stk. 5. Virksomheder, der ved planperiodens start er autoriseret til økologisk jordbrugsproduktion eller omfattet af en ansøgning herom, er ikke omfattet af stk. 4."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomhedens efterafgrødegrundareal er det samlede areal, som virksomheden ved udløbet af planperioden 2018/2019 for egen regning og risiko dyrkede med de afgrøder, der fremgår af bilag 1. Efterafgrødegrundarealet opgøres på baggrund af den markplan, virksomheden skal indgive for planperioden 2018/2019, jf. § 22, stk. 1, nr. 2. Stk. 2. Mængden af udbragt husdyrgødning og anden organisk gødning, jf. § 3, stk. 3 og 4, beregnes efter § 21, stk. 1, i lov om jordbrugets anvendelse af gødning og om næringsstofreducerende tiltag. Stk. 3. Beregningen efter stk. 2 for planperioden foretages på grundlag af gødningsregnskabet for planperioden 2017/2018. Stk. 4. For nyetablerede virksomheder og virksomheder, der ikke var forpligtet til at udarbejde gødningsregnskab i planperioden 2017/2018, fastsættes mængden af udbragt husdyrgødning og anden organisk gødning i § 3, stk. 3, til en mængde svarende til mindre end 80 kg kvælstof pr. hektar harmoniareal. For sådanne virksomheder fastsættes mængden af udbragt husdyrgødning og anden organisk gødning i § 3, stk. 4, til en mængde svarende til mindre end 30 kg kvælstof pr. hektar harmoniareal."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Arealer kan ikke anvendes til opfyldelse af efterafgrødekravet, hvis de samtidig anvendes til: 1) Opfyldelse af betingelser for tilskud til kvælstofreducerende virkemidler efter bekendtgørelse om nationalt tilskud til kvælstofreducerende virkemidler. 2) Opfyldelse af øvrige krav om udlægning af arealer etableret med efterafgrøder i medfør af anden lovgivning, medmindre dette er tilladt i henhold til den pågældende lovgivning. Stk. 2. Arealer etableret med efterafgrøder kan anvendes til opfyldelse af efterafgrødekravet, selvom de samtidig anvendes til efterafgrøder som led i opfyldelse af forpligtelsen til at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v., og til opfyldelse af krav om udlægning af arealer etableret med afgrøder, som omhandlet i § 43, stk. 2, jf. bilag 2, i bekendtgørelse nr. 116 af 23. januar 2019 om erhvervsmæssigt dyrehold, husdyrgødning, ensilage, m.v. eller senere bestemmelser, der måtte afløse de nævnte bestemmelser."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Følgende afgrøder kan anvendes til opfyldelse af virksomhedens efterafgrødekrav: 1) Korsblomstrede afgrøder, korn, græs, honningurt eller cikorie sået før eller efter høst. 2) Frøgræs der efter høst fortsætter som efterafgrøde. Stk. 2. Arealet med efterafgrøder skal udgøre et sammenhængende areal på mindst 0,01 hektar."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Efterafgrøder skal være sået senest den 1. august i planperioden. Korsblomstrede afgrøder, honningurt, almindelig rug, stauderug, hybridrug, vårbyg og havre skal dog være sået senest den 20. august i planperioden, jf. dog stk. 2. Stk. 2. Virksomheden kan for hver mark vælge at så korsblomstrede afgrøder, honningurt, almindelig rug, stauderug, hybridrug, vårbyg og havre inden for følgende intervaller: 1) Den 21. til og med den 24. august. 2) Den 25. til og med den 28. august. 3) Den 29. august til og med den 7. september. Stk. 3. Anvendelse af de frister, der fremgår af stk. 2, er betinget af, at virksomheden indberetter efter § 22, stk. 1, nr. 4. For de marker virksomheden ikke indberetter efter § 22, stk. 1, nr. 4, finder de frister, der fremgår af stk. 1, anvendelse."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis virksomheden vælger at så efterafgrøder inden for de intervaller, der fremgår af § 7, stk. 2, og virksomheden udbringer husdyrgødning og anden organisk gødning svarende til mindre end 80 kg kvælstof pr. hektar harmoniareal, reduceres virksomhedens samlede kvote for kvælstof svarende til: 1) Efterafgrøderne sås i intervallet den 21. til og med den 24. august: 17 kg kvælstof pr. hektar. 2) Efterafgrøderne sås i intervallet den 25. til og med den 28. august: 30 kg kvælstof pr. hektar. 3) Efterafgrøderne sås i intervallet den 29. august til og med den 7. september: 45 kg kvælstof pr. hektar. Stk. 2. Hvis virksomheden vælger at så efterafgrøder inden for de intervaller, der fremgår af § 7, stk. 2, og virksomheden udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal, reduceres virksomhedens samlede kvote for kvælstof svarende til: 1) Efterafgrøderne sås i intervallet den 21. til og med den 24. august: 27 kg kvælstof pr. hektar. 2) Efterafgrøderne sås i intervallet den 25. til og med den 28. august: 48 kg kvælstof pr. hektar. 3) Efterafgrøderne sås i intervallet den 29. august til og med den 7. september: 72 kg kvælstof pr. hektar. Stk. 3. § 4, stk. 2-4, finder tilsvarende anvendelse ved beregning af den udbragte mængde husdyrgødning og anden organisk gødning i stk. 1 og 2."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Efterafgrøder må tidligst nedpløjes, nedvisnes eller på anden måde destrueres den 20. oktober i planperioden. Efterafgrøder sået som udlæg i majs må dog tidligst nedpløjes, nedvisnes eller på anden måde destrueres den 1. marts i planperioden."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En virksomhed kan vælge helt eller delvis at opfylde sit efterafgrødekrav ved at anvende et eller flere af de alternative virkemidler, der fremgår af §§ 11-17 og § 28. Ved anvendelse af alternativer til efterafgrøder omregnes de enkelte alternativer til efterafgrøder ved anvendelse af en omregningsfaktor."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Mellemafgrøder kan anvendes som alternativ til efterafgrøder, hvis 1) mellemafgrøderne udlægges før vintersædsafgrøder, 2) mellemafgrøderne består af olieræddike, gul sennep eller af frøgræs, der efter høst af græsfrø fortsætter som mellemafgrøde, 3) mellemafgrøderne er sået senest den 20. juli i planperioden 2018/2019, 4) mellemafgrøderne tidligst nedpløjes, nedvisnes eller på anden måde destrueres den 20. september i planperioden 2019/2020, og 5) arealet med mellemafgrøder udgør et sammenhængende areal på mindst 0,01 hektar. Stk. 2. Mellemafgrøder skal etableres efter normale driftsmæssige principper med henblik på en effektiv kvælstofoptagelse inden etablering af vintersædsafgrøden. Stk. 3. Ved beregning af om en virksomheds efterafgrødekrav er opfyldt, erstatter 2 hektar mellemafgrøder 1 hektar efterafgrøder."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Energiafgrøder omfattet af bilag 3, tabel 1, kan anvendes som alternativ til efterafgrøder, hvis 1) arealerne med energiafgrøder drives landbrugsmæssigt efter almindelig dyrkningspraksis, 2) arealerne, som energiafgrøderne er etableret på, var udlagt med landbrugsafgrøder i omdrift i planperioden umiddelbart forud for etableringen af energiafgrøderne, 3) energiafgrøderne tidligst er etableret i planperioden 2009/2010 og senest i den planperiode, der udløber umiddelbart forud for den planperiode, hvori energiafgrøderne anvendes som alternativ til efterafgrøder, 4) arealet med energiafgrøder udgør et sammenhængende areal på mindst 0,01 hektar, og 5) arealerne, som energiafgrøderne er etableret på, ikke anvendes til at opfylde forpligtelsen om at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v. Stk. 2. Arealer med afgrøder omfattet af bilag 3, tabel 2, anses efter denne bekendtgørelse ikke for udlagt med afgrøder i omdrift. Stk. 3. Det areal, som en virksomhed kan medregne som alternativ til efterafgrøder, er den del af virksomhedens areal etableret med energiafgrøder, der ligger ud over virksomhedens samlede areal etableret med energiafgrøder i planperioden 2008/2009. Stk. 4. Ved beregning af om en virksomheds efterafgrødekrav er opfyldt, erstatter 0,8 hektar energiafgrøder 1 hektar efterafgrøder."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Braklagte arealer kan, jf. dog stk. 4 og § 14, anvendes som alternativ til efterafgrøder, hvis 1) arealerne er etableret med græs, der er sået senest den 1. januar 2019, 2) græsset på arealerne tidligst nedpløjes, nedvisnes eller på anden måde destrueres den 20. oktober i planperioden, 3) braklægningen umiddelbart efterfølges af en forårssået afgrøde, eller arealerne bibeholdes som brakarealer i det efterfølgende kalenderår, 4) arealerne ikke gødskes, afgræsses eller tilføres plantebeskyttelsesmidler, 5) der ikke tages slæt på arealet i planperioden frem til den 20. oktober, og 6) det braklagte areal udgør et sammenhængende areal på mindst 0,01 hektar. Stk. 2. Græsarealerne nævnt i stk. 1, nr. 1, anses for etableret med græs, uanset at der på arealet forefindes spredte naturligt etablerede planter. Stk. 3. Uanset stk. 1, nr. 4, kan der på de braklagte arealer anvendes plantebeskyttelsesmidler til selektiv bekæmpelse af hejrearter, giftige plantearter eller aggressive ukrudtsarter som for eksempel flyvehavre, kæmpebjørneklo, brændenælder og tidsler. Stk. 4. Anvendelse af de i stk. 1 nævnte arealer som alternativ til efterafgrøder er betinget af, at arealerne 1) ikke er omfattet af tilsagn om tilskud til miljøvenligt landbrug, til miljø- og klimavenligt landbrug eller til økologisk landbrug under det nuværende eller tidligere landdistriktsprogrammer og 2) ikke anvendes til at opfylde forpligtelsen om at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v. Stk. 5. Ved beregning af om en virksomheds efterafgrødekrav er opfyldt, erstatter 1 hektar braklagte arealer 1 hektar efterafgrøder."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Braklagte arealer, der er beliggende langs åbne vandløb og søer over 100 m 2 , og som er mindst 9 meter og højst 20 meter brede regnet fra vandløbets eller søens øverste kant, kan anvendes som alternativ til efterafgrøder, hvis arealerne grænser op til omdriftsarealer, og betingelserne i § 13, stk. 1 og 4, er opfyldt. Arealer, der er omfattet af kravet om 2-meter bræmmer efter § 69 i lov om vandløb, kan dog ikke indgå i det areal, der anvendes som alternativ til eftergrøder. § 13, stk. 2 og 3, finder tilsvarende anvendelse for arealer omfattet af denne bestemmelse. Stk. 2. Ved vandløbets eller søens øverste kant forstås i denne bekendtgørelse overgangen fra det skrånende terræn mod vandløbet eller søen til det flade terræn, der normalt kan jordbearbejdes. Hvor der ikke er en identificerbar øverste kant, beregnes arealets bredde fra overgangen mellem bevoksning af vand- og sumpplanter og egentlige landplanter. Stk. 3. Ved beregning af om en virksomheds efterafgrødekrav er opfyldt, erstatter 1 hektar braklagte arealer langs vandløb og søer 4 hektar efterafgrøder."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Forbrænding af fiberfraktion af forarbejdet husdyrgødning kan anvendes som alternativ til efterafgrøder, hvis fiberfraktionen er leveret til et forbrændingsanlæg, der er godkendt i henhold til den til enhver tid gældende bekendtgørelse om anlæg, der forbrænder affald, eller til brændingsanlæg, der er godkendt efter artikel 24, stk. 1, litra d, i Europa-Parlamentets og Rådets forordning (EF) nr. 1069/2009 af 21. oktober 2009, og hvis leveringen af fiberfraktionen er sket i planperioden 2018/2019. Dokumentation for leveringen skal kunne forevises på forlangende i forbindelse med kontrol. Stk. 2. Hvis forbrænding af fiberfraktion er et krav i medfør af anden lovgivning, kan fiberfraktion, der forbrændes til opfyldelse af et sådant krav, ikke anvendes som alternativ til efterafgrøder, jf. stk. 1. Stk. 3. Ved beregning af om en virksomheds efterafgrødekrav er opfyldt, erstatter forbrænding af fiberfraktionen af forarbejdet husdyrgødning svarende til 870 kg kvælstof 1 hektar efterafgrøder."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Vinterhvede, vinterbyg, vinterrug og triticale kan anvendes som alternativ til efterafgrøder, hvis arealerne med disse afgrøder er sået senest 7. september i planperioden, og arealet med vinterhvede, vinterbyg, vinterrug eller triticale udgør et sammenhængende areal på mindst 0,01 hektar. Stk. 2. Ved beregning af om en virksomheds efterafgrødekrav er opfyldt, erstatter 4 hektar vinterafgrøder 1 hektar efterafgrøder."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Reduktion af virksomhedens samlede kvote for kvælstof for planperioden kan anvendes som alternativ til efterafgrøder. Stk. 2. Ved beregning af reduktionen efter stk. 1 anvendes følgende omregningsfaktorer pr. hektar efterafgrøder: 1) For virksomheder der udbringer husdyrgødning og anden organisk gødning svarende til mindre end 80 kg kvælstof pr. hektar harmoniareal: 93 kg kvælstof. 2) For virksomheder der udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal: 150 kg kvælstof. Stk. 3. § 4, stk. 2-4, finder tilsvarende anvendelse ved beregning af den udbragte mængde husdyrgødning og anden organisk gødning i stk. 2. Stk. 4. Reduktion af virksomhedens samlede kvote for kvælstof for planperioden som alternativ til efterafgrøder kan ikke overføres fra en planperiode til en senere planperiode eller til en anden virksomhed."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Arealer med efterafgrøder og alternativer til efterafgrøder etableret af en virksomhed i planperioden ud over det areal, der er nødvendigt for at opfylde planperiodens efterafgrødekrav samt andre efterafgrødekrav fastsat i medfør af § 38, stk. 1, i lov om jordbrugets anvendelse af gødning og om næringsstofreducerende tiltag, kan anvendes som overskud af efterafgrøder, jf. dog stk. 2. Stk. 2. Følgende arealer kan ikke anvendes som overskud af efterafgrøder: 1) Arealer der anvendes til at opfylde betingelser for tilskud til kvælstofreducerende virkemidler efter bekendtgørelse om nationalt tilskud til kvælstofreducerende virkemidler. 2) Arealer der anvendes til at opfylde betingelser som omhandlet i § 43, stk. 2, jf. bilag 2, i bekendtgørelse nr. 116 af 23. januar 2019 om erhvervsmæssigt dyrehold, husdyrgødning, ensilage m.v. eller senere betingelser, der måtte afløse de nævnte betingelser. 3) Arealer etableret med efterafgrøder eller alternativer til opfyldelse af krav fastsat i medfør af anden lovgivning."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. En virksomhed, der er omfattet af efterafgrødekrav, kan overføre et overskud af efterafgrøder fra planperioden til en senere planperiode eller til en anden virksomhed, jf. dog § 17, stk. 4, og § 28, stk. 8. Stk. 2. Hvis virksomheden ikke inden for fristen nævnt i § 22, stk. 1, har oplyst, hvordan virksomheden ønsker planperiodens overskud af efterafgrøder anvendt, vil et overskud af efterafgrøder automatisk blive overført til kommende planperioder."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Hvis et overskud af efterafgrøder er overført fra tidligere planperioder, kan virksomheden anvende overskuddet til at opfylde planperiodens efterafgrødekrav. Stk. 2. Hvis overskud af efterafgrøder overføres fra planperioden til en senere planperiode, kan overskuddet anvendes til opfyldelse af den valgte planperiodes efterafgrødekrav."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Hvis overskud af efterafgrøder overdrages fra en virksomhed til en anden virksomhed, kan den modtagende virksomhed lade det overdragne overskud af efterafgrøder indgå i opfyldelse af sit efterafgrødekrav, hvis 1) overdragelsen er sket i planperioden 2007/2008 eller senere, 2) de overdragne efterafgrøder opfyldte kravene for udlægning af efterafgrøder eller alternativer fastsat for den planperiode, hvori de overdragne efterafgrøder blev udlagt, og 3) den afgivende og den modtagende virksomhed har indgået en skriftlig aftale om overdragelsen. Stk. 2. Dokumentation for den aftale, som den afgivende og den modtagende virksomhed har indgået om overdragelse af overskud af efterafgrøder, skal kunne forevises på forlangende i forbindelse med kontrol af den modtagende virksomhed. Stk. 3. Ved beregning af størrelsen af arealet, som et overdraget overskud af efterafgrøder, jf. stk. 1, kan indregnes med i opgørelsen af den modtagende virksomheds efterafgrødekrav, skal der anvendes følgende omregningsfaktor: 1) Ved overdragelse fra virksomheder, der udbringer mindre husdyrgødning og anden organisk gødning end svarende til 80 kg kvælstof pr. hektar harmoniareal, til virksomheder, der udbringer mere husdyrgødning og anden organisk gødning end svarende til 80 kg kvælstof pr. hektar harmoniareal, kan det overdragne overskud af efterafgrøder indregnes i den modtagende virksomheds opfyldelse af efterafgrødekrav med et areal, der udgør størrelsen af det overdragne overskud af efterafgrøder x 0,7. 2) Ved overdragelse fra virksomheder, der udbringer husdyrgødning og anden organisk gødning svarende til 80 kg kvælstof eller mere pr. hektar harmoniareal, til virksomheder, der udbringer mindre husdyrgødning og anden organisk gødning end svarende til 80 kg kvælstof pr. hektar harmoniareal, kan det overdragne overskud af efterafgrøder indregnes i den modtagende virksomheds opfyldelse af efterafgrødekrav med et areal, der udgør størrelsen af det overdragne overskud af efterafgrøder x 1,5. 3) Ved overførsel mellem virksomheder, der udbringer husdyrgødning og anden organisk gødning svarende til samme mængde kvælstof pr. hektar harmoniareal, kan det overdragne overskud af efterafgrøder indregnes i den modtagende virksomheds opfyldelse af efterafgrødekrav med et areal, der udgør størrelsen af det overdragne overskud af efterafgrøder. Stk. 4. § 4, stk. 2-4, finder tilsvarende anvendelse ved beregning af den udbragte mængde husdyrgødning og anden organisk gødning i stk. 3."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Virksomheder, der er omfattet af efterafgrødekrav, skal senest den 10. september 2019 indberette følgende oplysninger: 1) Et markkort, der viser virksomhedens arealer omfattet af § 12, stk. 1, i bekendtgørelse nr. 1387 af 29. november 2018 om markblok, elektronisk fællesskema og elektroniske tilsagnsskemaer eller senere bestemmelse, der måtte afløse den nævnte bestemmelse, ved udløbet af planperioden 2018/2019. 2) En markplan for arealer omfattet af nr. 1, som angiver hovedafgrøden for hver mark. 3) For hver mark, der etableres med efterafgrøder, angives, hvor mange hektar der er etableret med efterafgrøder. 4) Datoen for såning af efterafgrøder for hver mark, hvis virksomheden etablerer efterafgrøder i overensstemmelse med de intervaller, der fremgår af § 7, stk. 2. 5) For hver mark, der etableres med alternativer til efterafgrøder, jf. §§ 11-14 og 16, angives, hvilket alternativ der er anvendt, og hvor mange hektar der er etableret med alternativet. 6) Det antal kg kvælstof, der forbrændes, og som anvendes som alternativ til efterafgrøder, hvis virksomheden i planperioden anvender forbrænding af fiberfraktion af forarbejdet husdyrgødning som alternativ til efterafgrøder, jf. § 15. Stk. 2. Indberetning efter stk. 1, nr. 3, 4 og 5, kan alene foretages for marker, der indgår i markplanen, jf. stk. 1, nr. 2. Stk. 3. Indberetning om tilmelding, afmelding eller øvrige oplysninger i forhold til at deltage i pilotprojektordningen om præcisionslandbrug skal ske efter § 28. Stk. 4. Virksomheder, der indberetter arealer med overskud af efterafgrøder og alternativer til efterafgrøder omfattet af § 18, er forpligtede til at afgive de korrekte oplysninger ved indberetning i medfør af stk. 1, nr. 3, 5 og 6, uanset at etableringen af efterafgrøder og alternativer til efterafgrøder er frivillig jf. § 18, stk. 1."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En virksomhed skal indberette, hvis arealet med efterafgrøder efter § 22, stk. 1, nr. 3, eller alternativer til efterafgrøder efter § 22, stk. 1, nr. 5, reduceres. Ligeledes skal virksomheden indberette, hvis det antal kg kvælstof, der forbrændes efter § 22, stk. 1, nr. 6, reduceres. Stk. 2. Reduktion af det indberettede areal eller den forbrændte mængde fiberfraktion af forarbejdet husdyrgødning kan foretages indtil den 31. januar 2020, dog, hvis der er varslet eller påbegyndt kontrol, kun indtil dette tidspunkt. Stk. 3. En virksomhed kan ikke efter den 10. september 2019 forøge arealet med efterafgrøder i sin indberetning efter § 22, stk. 1, nr. 3, eller alternativer efter § 22, stk. 1, nr. 5 og 6."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Indberetninger og ændringer af indberetninger efter §§ 22 og 23 skal ske på et af Landbrugsstyrelsen særligt udarbejdet skema og skal foretages elektronisk ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside. Indberetninger eller ændringer i indberetninger, der ikke er foretaget elektronisk i det særlige skema, anses ikke for modtaget i Landbrugsstyrelsen."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Hvis virksomheden ikke indsender indberetningen efter § 22, stk. 1, inden fristen, eller hvis virksomheden ikke indberetter tilstrækkeligt med efterafgrøder eller alternativer til at opfylde virksomhedens efterafgrødekrav, reduceres virksomhedens samlede kvote for kvælstof for planperioden efter § 17 svarende til den kvælstofeffekt, som efterafgrøderne skulle have leveret. Stk. 2. For en virksomhed, der har et overskud af efterafgrøder fra tidligere planperioder eller fra en anden virksomhed, og som ikke har angivet, at efterafgrødekravet helt eller delvis skal opfyldes ved reduktion af virksomhedens kvælstofkvote, prioriteres anvendelse af overskuddet af efterafgrøder før reduktion af virksomhedens samlede kvote for kvælstof til opfyldelsen af virksomhedens efterafgrødekrav."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Hvis det ved kontrol på stedet konstateres, at der ikke er etableret efterafgrøder eller alternativer til efterafgrøder på et areal, der efter § 22, stk. 1, nr. 3 eller 5, er indberettet som et areal med efterafgrøder eller alternativer til efterafgrøder, kan et andet areal etableret med efterafgrøder eller alternativer til efterafgrøder anvendes til opfyldelse af kravet om etablering af efterafgrøder, hvis følgende betingelser er opfyldt, jf. dog stk. 2: 1) Arealet er indtegnet på det markkort, der skal indberettes efter § 22, stk. 1, nr. 1. 2) De øvrige betingelser for arealer med efterafgrøder eller alternativer til efterafgrøder er opfyldt for arealet, jf. § 3, stk. 1, §§ 5 og 6, § 7, stk. 1, §§ 9-14 og § 16. Stk. 2. Det samlede areal med efterafgrøder eller med alternativer til efterafgrøder kan ikke overstige det samlede areal, der er indberettet med henholdsvis efterafgrøder eller med det pågældende alternativ til efterafgrøder."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Samtidig med indberetningen af arealer med efterafgrøder samt eventuelt anvendelse af et eller flere alternativer efter § 22, stk. 1, skal den enkelte virksomhed opgøre sit efterafgrødekrav for planperioden. Den enkelte virksomhed skal også inden for fristen i § 22, stk. 1, meddele, om virksomhedens efterafgrødekrav er opfyldt helt eller delvis ved overførsel af overskud af efterafgrøder fra en tidligere planperiode eller ved overførsel af overskud af efterafgrøder fra en anden virksomhed. Virksomheden kan inden for fristen i § 22, stk. 1, angive, om et overskud af efterafgrøder skal overføres til en senere planperiode eller overdrages til en anden virksomhed. Stk. 2. Opgørelse af virksomhedens efterafgrødekrav og oplysninger om anvendelse af overskud af efterafgrøder i medfør af stk. 1 skal indgives elektronisk ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside. Opgørelse af virksomhedens efterafgrødekrav og oplysninger om anvendelse af overskud af efterafgrøder, der ikke indgives elektronisk via Miljø- og Fødevareministeriets Tast selv-service, anses ikke for modtaget i Landbrugsstyrelsen."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Projektperioden for pilotprojekt om præcisionslandbrug forlænges til og med planperioden 2020/2021. Stk. 2. Virksomheder, der har fået tilsagn om deltagelse i en pilotprojektordning om præcisionslandbrug i planperioderne 2018/2019 og 2019/2020 i medfør af § 18 i bekendtgørelse nr. 1649 af 18. december 2017 om plantedække og om dyrkningsrelaterede tiltag, skal opfylde betingelserne i stk. 3-5 i planperioden. Stk. 3. Virksomhederne skal udføre og dokumentere følgende tiltag til forbedring af kvælstofudnyttelsen på virksomhedens arealer omfattet af en kvælstofnorm, jf. bilag 2, tabel 2, i den bekendtgørelse om jordbrugets anvendelse af gødning, der gælder for planperioden: 1) Fastsættelse af kvælstofbehov for hver enkelt mark ud fra forfrugt, jordtype, dyrkningshistorie, forventet udbytte og værdi af afgrøden. 2) Kemiske analyse til bestemmelse af indhold af kvælstof i husdyrgødningen og anden organisk gødning for hver lagertank inden udspredning om foråret. 3) Spredning af kunstgødning med udstyr, der har sektionskontrol. 4) Positionsbestemt tildeling af kunstgødning inden for markerne for korn og raps på baggrund af plantesensorer eller satellit, og med en beregningsmetode for omfordeling af kvælstof. Stk. 4. Deltagere i pilotprojektordningen skal foretage indberetninger ud over gødningsregnskabet for at dokumentere, at ordningens tiltag er udført. Følgende indberetninger skal foretages senest den 31. juli i planperioden: 1) Gødningsplan og opgørelse af faktisk tildelt kunstgødning samt husdyrgødning og anden organisk gødning på markniveau. 2) Dokumentation for beregningsmetode for kvælstofbehov. 3) Målinger der ligger til grund for tildelingen af kvælstof. Stk. 5. For at kunne udføre effektberegninger af tiltagene i pilotordningen skal deltagerne senest den 1. oktober i planperioden indsende udbytter for korn og rasp og proteinindhold i korn på markniveau. Stk. 6. Ved beregning af om en virksomheds efterafgrødekrav er opfyldt, erstatter 10 hektar med præcisionslandbrug 1 hektar pligtige efterafgrøder for virksomheder med tilførsel af mindre end 80 kg kvælstof pr. hektar i organisk gødning. For virksomheder med tilførsel af 80 kg kvælstof pr. hektar eller derover i organisk gødning, erstatter 8 hektar med præcisionslandbrug 1 hektar pligtige efterafgrøder. Stk. 7. Pilotprojektordningen kan ikke anvendes som alternativ til etablering af husdyrefterafgrøder, jf. § 3, stk. 4. Stk. 8. Præcisionslandbrug som alternativ til efterafgrøder kan ikke overføres fra en planperiode til en senere planperiode eller til en anden virksomhed. Stk. 9. Virksomheden kan til enhver tid i perioden meddele, at den ønsker at udtræde af pilotprojektordningen. I dette tilfælde kan præcisionslandbrug ikke anvendes som alternativ til efterafgrøder for planperioden og efterfølgende planperioder. Stk. 10. Landbrugsstyrelsen kan framelde virksomheder pilotprojektordningen, hvis betingelserne i stk. 3-5 ikke overholdes. I dette tilfælde kan præcisionslandbrug ikke anvendes som alternativ til efterafgrøder."
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Virksomheder, der er omfattet af § 1, stk. 1, må forud for forårssåede afgrøder ikke foretage jordbearbejdning fra høst af forfrugt og indtil den 1. oktober for lerjord (JB-nr. 7-9), indtil 1. november på lerjord og humusjord (JB-nr. 5, 6, 10 og 11) og indtil 1. februar i det følgende kalenderår på sandjord (JB-nr. 1-4). Kemisk nedvisning af ukrudt og spildfrø må dog finde sted fra 1. oktober. Stk. 2. Jordbearbejdning i stk. 1 omfatter enhver form for bearbejdning af jorden, som kan foretages i forbindelse med jordbrugsmæssig anvendelse af jorden, herunder pløjning og harvning. Stk. 3. Uanset stk. 1 er følgende aktiviteter dog tilladt: 1) Gyllenedfældning på udlægsgræs efter korn eller helsæd. 2) Kalkning. 3) Tromling. 4) Overfladisk halmstrigling. 5) Etablering og vedligeholdelse af dræn. Stk. 4. Det i stk. 1 nævnte forbud mod jordbearbejdning gælder dog ikke for følgende arealer: 1) Arealer etableret med efterafgrøder til opfyldelse af krav fastsat i medfør af denne bekendtgørelse eller fastsat i medfør af anden lovgivning. 2) Arealer der anvendes til efterafgrøder som led i opfyldelse af forpligtelsen til at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v. 3) Arealer der anvendes til at opfylde betingelser for tilskud til kvælstofreducerende virkemidler efter bekendtgørelse om nationalt tilskud til kvælstofreducerende virkemidler. 4) Arealer hvorpå der har været dyrket roer. 5) Arealer hvorpå der skal dyrkes sukkerroer til fabrik. 6) Arealer der drives af virksomheder, der er autoriserede til økologisk jordbrugsproduktion, når arealerne drives for disse virksomheders egen regning og risiko. 7) Arealer hvorpå der har været dyrket de gartneriafgrøder, der fremgår af bilag 4, tabel 1. 8) Arealer hvorpå der skal dyrkes de gartneriafgrøder, der fremgår af bilag 4, tabel 1. 9) Arealer hvorpå der ifølge skriftlig aftale med en offentlig myndighed ikke må anvendes plantebeskyttelsesmidler. 10) Arealer hvorpå der har været dyrket flerårige vedplanter. 11) Arealer hvorpå der skal dyrkes flerårige vedplanter. 12) Arealer hvorpå der har været dyrket kerne- eller kolbemajs. Stk. 5. Virksomheder, der dyrker kartofler, kan uanset bestemmelserne i stk. 1 fra 1. november foretage jordbearbejdning af det areal, hvorpå der har været dyrket kartofler. Stk. 6. Virksomheder, der er autoriserede læggekartoffelavlere, og virksomheder, der producerer spisekartofler, kan endvidere fra den 1. november foretage jordbearbejdning af det areal, hvorpå der i den kommende dyrkningssæson skal dyrkes kartofler. Stk. 7. Virksomheder, der har fået pålæg om restriktioner med henblik på at bekæmpe kartoffelbrok eller kartoffelcystenematoder, kan uanset stk. 1 foretage jordbearbejdning fra 1. oktober på de arealer, der er omfattet af restriktioner. Stk. 8. Virksomheder kan uanset stk. 1 foretage jordbearbejdning fra 1. november på sandjord (JB-nr. 1-4), hvis arealerne har været dyrket med majshelsæd, og virksomheden kan dokumentere, at afgrøden på arealerne er angrebet af majshalvmøl. Virksomheden skal forud for jordbearbejdningen sende anmeldelse herom til Landbrugsstyrelsen. Stk. 9. Virksomheder, der etablerer efterafgrøder på arealer, der ikke er omfattet af stk. 4, nr. 1-3, kan uanset stk. 1 foretage en let jordbearbejdning umiddelbart efter høst i forbindelse med etablering af efterafgrøderne."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Virksomheder, der er omfattet af § 1, stk. 1, må ikke foretage ompløjning af fodergræsmarker i perioden fra den 1. juni og indtil den 1. februar i det følgende kalenderår, jf. dog stk. 2-4. Fodergræs omfatter afgrøder, der er omfattet af de afgrødekoder, der fremgår af bilag 4, tabel 2. Stk. 2. Stk. 1 gælder ikke for virksomheder, der er autoriserede til økologisk jordbrugsproduktion. Stk. 3. Fodergræsmarker må omlægges til fodergræs, vinterraps eller grønkorn med græsudlæg frem til og med den 15. august. Stk. 4. Fodergræsmarker med JB-nr. 7-9 må ompløjes fra den 1. november, hvis arealerne skal anvendes til en forårssået afgrøde i det umiddelbart følgende kalenderår."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Landbrugsstyrelsen fører tilsyn med, at der ikke sker overtrædelse af bekendtgørelsen."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Landbrugsstyrelsens afgørelser efter bekendtgørelsen kan ikke indbringes for anden administrativ myndighed."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Overtrædelse af § 3, stk. 1, 1. pkt., § 3, stk. 3 og 4, jf. bilag 2, § 21, stk. 2, § 22, stk. 1 og 4, § 29, stk. 1, og § 30, stk. 1, straffes med bøde. Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Bekendtgørelsen træder i kraft den 1. august 2019. Stk. 2. Bekendtgørelsen finder ikke anvendelse på forhold, der vedrører planperioden 2018/2019 og tidligere planperioder. For sådanne forhold finder de hidtil gældende regler anvendelse. Stk. 3. Bekendtgørelse nr. 1649 af 18. december 2017 om plantedække og om dyrkningsrelaterede tiltag ophæves. Stk. 4. Bekendtgørelse nr. 723 af 9. juli 2019 om næringsstofreducerende tiltag og dyrkningsrelaterede tiltag i jordbruget for planperioden 2019/2020 ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for virksomheder med planteavl, husdyravl eller kombinationer heraf, som har en årlig omsætning, der overstiger 50.000 kr. fra planteavl, husdyravl eller kombinationer heraf, og som har et samlet areal på 10 hektar eller derover. Ved opgørelse af arealet medregnes forpagtede og lejede arealer. Stk. 2. Bekendtgørelsens bestemmelser om husdyrefterafgrøder finder anvendelse på jordbrugsvirksomheder, jf. § 2, nr. 1, uanset om de er omfattet af stk. 1.",
      "valid_from": "2019-07-29",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Jordbrugsvirksomhed: Virksomhed der er registreret efter § 2 i lov om jordbrugets anvendelse af gødning og om plantedække, jf. lovbekendtgørelse nr. 996 af 25. juni 2018. 2) Harmoniareal: Arealet som er fastsat i bestemmelsen i § 47, stk. 2, i bekendtgørelse nr. 116 af 23. januar 2019 om erhvervsmæssigt dyrehold, husdyrgødning, ensilage m.v. eller senere bestemmelse, der måtte afløse den nævnte bestemmelse. 3) Efterafgrøder: Pligtige efterafgrøder og husdyrefterafgrøder, medmindre andet fremgår. 4) Efterafgrødekrav: Krav om etablering af efterafgrøder i medfør af § 3. 5) JB-nr.: Jordbundstype fastsat ved hjælp af nr.: a) JB-nr. 1: Grovsandet jord. b) JB-nr. 2: Finsandet jord. c) JB-nr. 3: Grov lerblandet sandjord. d) JB-nr. 4: Fin lerblandet sandjord. e) JB-nr. 5: Grov sandblandet lerjord. f) JB-nr. 6: Fin sandblandet lerjord. g) JB-nr. 7: Lerjord. h) JB-nr. 8: Svær lerjord. i) JB-nr. 9: Meget svær lerjord. j) JB-nr. 10: Siltjord. k) JB-nr. 11: Humus. l) JB-nr. 12: Speciel jord. 6) Præcisionslandbrug: Dyrkningsform, hvor der anvendes teknologier til at opnå en bedre kortlægning af afgrødernes kvælstofbehov og tilpasse tildelingen af gødning til lokale behov på marken.",
      "valid_from": "2019-07-29",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Virksomheder, der er omfattet af § 1, stk. 1 eller 2, skal i planperioden udlægge arealer etableret med efterafgrøder efter normale driftsmæssige principper med henblik på en effektiv kvælstofoptagelse i efteråret. Arealer med efterafgrøder, der anvendes til opfyldelse af planperiodens efterafgrødekrav, skal også i planperioden anvendes til dyrkning af en forårssået afgrøde. Virksomheder med et efterafgrødegrundareal, som opgjort efter § 4, stk. 1, på mindre end 10 hektar, er dog ikke forpligtet til at etablere efterafgrøder. Stk. 2. Efterafgrøder i stk. 1 omfatter pligtige efterafgrøder, jf. stk. 3, og husdyrefterafgrøder, jf. stk. 4. Stk. 3. Arealet med pligtige efterafgrøder skal udgøre mindst 10 pct. af virksomhedens efterafgrødegrundareal. For virksomheder, der udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal, skal arealet med pligtige efterafgrøder dog mindst udgøre 14 pct. af efterafgrødegrundarealet. Stk. 4. Virksomheder, der udbringer husdyrgødning og anden organisk gødning svarende til 30 kg kvælstof eller derover pr. hektar harmoniareal, skal udover pligtige efterafgrøder, jf. stk. 3, udlægge arealer etableret med husdyrefterafgrøder til begrænsning af merudvaskning af nitrat fra organisk gødning i overensstemmelse med bilag 2. Stk. 5. Virksomheder, der ved planperiodens start er autoriseret til økologisk jordbrugsproduktion eller omfattet af en ansøgning herom, er ikke omfattet af stk. 4.",
      "valid_from": "2019-07-29",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Virksomhedens efterafgrødegrundareal er det samlede areal, som virksomheden ved udløbet af planperioden 2018/2019 for egen regning og risiko dyrkede med de afgrøder, der fremgår af bilag 1. Efterafgrødegrundarealet opgøres på baggrund af den markplan, virksomheden skal indgive for planperioden 2018/2019, jf. § 22, stk. 1, nr. 2. Stk. 2. Mængden af udbragt husdyrgødning og anden organisk gødning, jf. § 3, stk. 3 og 4, beregnes efter § 21, stk. 1, i lov om jordbrugets anvendelse af gødning og om næringsstofreducerende tiltag. Stk. 3. Beregningen efter stk. 2 for planperioden foretages på grundlag af gødningsregnskabet for planperioden 2017/2018. Stk. 4. For nyetablerede virksomheder og virksomheder, der ikke var forpligtet til at udarbejde gødningsregnskab i planperioden 2017/2018, fastsættes mængden af udbragt husdyrgødning og anden organisk gødning i § 3, stk. 3, til en mængde svarende til mindre end 80 kg kvælstof pr. hektar harmoniareal. For sådanne virksomheder fastsættes mængden af udbragt husdyrgødning og anden organisk gødning i § 3, stk. 4, til en mængde svarende til mindre end 30 kg kvælstof pr. hektar harmoniareal.",
      "valid_from": "2019-07-29",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Arealer kan ikke anvendes til opfyldelse af efterafgrødekravet, hvis de samtidig anvendes til: 1) Opfyldelse af betingelser for tilskud til kvælstofreducerende virkemidler efter bekendtgørelse om nationalt tilskud til kvælstofreducerende virkemidler. 2) Opfyldelse af øvrige krav om udlægning af arealer etableret med efterafgrøder i medfør af anden lovgivning, medmindre dette er tilladt i henhold til den pågældende lovgivning. Stk. 2. Arealer etableret med efterafgrøder kan anvendes til opfyldelse af efterafgrødekravet, selvom de samtidig anvendes til efterafgrøder som led i opfyldelse af forpligtelsen til at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v., og til opfyldelse af krav om udlægning af arealer etableret med afgrøder, som omhandlet i § 43, stk. 2, jf. bilag 2, i bekendtgørelse nr. 116 af 23. januar 2019 om erhvervsmæssigt dyrehold, husdyrgødning, ensilage, m.v. eller senere bestemmelser, der måtte afløse de nævnte bestemmelser.",
      "valid_from": "2019-07-29",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Følgende afgrøder kan anvendes til opfyldelse af virksomhedens efterafgrødekrav: 1) Korsblomstrede afgrøder, korn, græs, honningurt eller cikorie sået før eller efter høst. 2) Frøgræs der efter høst fortsætter som efterafgrøde. Stk. 2. Arealet med efterafgrøder skal udgøre et sammenhængende areal på mindst 0,01 hektar.",
      "valid_from": "2019-07-29",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Efterafgrøder skal være sået senest den 1. august i planperioden. Korsblomstrede afgrøder, honningurt, almindelig rug, stauderug, hybridrug, vårbyg og havre skal dog være sået senest den 20. august i planperioden, jf. dog stk. 2. Stk. 2. Virksomheden kan for hver mark vælge at så korsblomstrede afgrøder, honningurt, almindelig rug, stauderug, hybridrug, vårbyg og havre inden for følgende intervaller: 1) Den 21. til og med den 24. august. 2) Den 25. til og med den 28. august. 3) Den 29. august til og med den 7. september. Stk. 3. Anvendelse af de frister, der fremgår af stk. 2, er betinget af, at virksomheden indberetter efter § 22, stk. 1, nr. 4. For de marker virksomheden ikke indberetter efter § 22, stk. 1, nr. 4, finder de frister, der fremgår af stk. 1, anvendelse.",
      "valid_from": "2019-07-29",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Hvis virksomheden vælger at så efterafgrøder inden for de intervaller, der fremgår af § 7, stk. 2, og virksomheden udbringer husdyrgødning og anden organisk gødning svarende til mindre end 80 kg kvælstof pr. hektar harmoniareal, reduceres virksomhedens samlede kvote for kvælstof svarende til: 1) Efterafgrøderne sås i intervallet den 21. til og med den 24. august: 17 kg kvælstof pr. hektar. 2) Efterafgrøderne sås i intervallet den 25. til og med den 28. august: 30 kg kvælstof pr. hektar. 3) Efterafgrøderne sås i intervallet den 29. august til og med den 7. september: 45 kg kvælstof pr. hektar. Stk. 2. Hvis virksomheden vælger at så efterafgrøder inden for de intervaller, der fremgår af § 7, stk. 2, og virksomheden udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal, reduceres virksomhedens samlede kvote for kvælstof svarende til: 1) Efterafgrøderne sås i intervallet den 21. til og med den 24. august: 27 kg kvælstof pr. hektar. 2) Efterafgrøderne sås i intervallet den 25. til og med den 28. august: 48 kg kvælstof pr. hektar. 3) Efterafgrøderne sås i intervallet den 29. august til og med den 7. september: 72 kg kvælstof pr. hektar. Stk. 3. § 4, stk. 2-4, finder tilsvarende anvendelse ved beregning af den udbragte mængde husdyrgødning og anden organisk gødning i stk. 1 og 2.",
      "valid_from": "2019-07-29",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Efterafgrøder må tidligst nedpløjes, nedvisnes eller på anden måde destrueres den 20. oktober i planperioden. Efterafgrøder sået som udlæg i majs må dog tidligst nedpløjes, nedvisnes eller på anden måde destrueres den 1. marts i planperioden.",
      "valid_from": "2019-07-29",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En virksomhed kan vælge helt eller delvis at opfylde sit efterafgrødekrav ved at anvende et eller flere af de alternative virkemidler, der fremgår af §§ 11-17 og § 28. Ved anvendelse af alternativer til efterafgrøder omregnes de enkelte alternativer til efterafgrøder ved anvendelse af en omregningsfaktor.",
      "valid_from": "2019-07-29",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Mellemafgrøder kan anvendes som alternativ til efterafgrøder, hvis 1) mellemafgrøderne udlægges før vintersædsafgrøder, 2) mellemafgrøderne består af olieræddike, gul sennep eller af frøgræs, der efter høst af græsfrø fortsætter som mellemafgrøde, 3) mellemafgrøderne er sået senest den 20. juli i planperioden 2018/2019, 4) mellemafgrøderne tidligst nedpløjes, nedvisnes eller på anden måde destrueres den 20. september i planperioden 2019/2020, og 5) arealet med mellemafgrøder udgør et sammenhængende areal på mindst 0,01 hektar. Stk. 2. Mellemafgrøder skal etableres efter normale driftsmæssige principper med henblik på en effektiv kvælstofoptagelse inden etablering af vintersædsafgrøden. Stk. 3. Ved beregning af om en virksomheds efterafgrødekrav er opfyldt, erstatter 2 hektar mellemafgrøder 1 hektar efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Energiafgrøder omfattet af bilag 3, tabel 1, kan anvendes som alternativ til efterafgrøder, hvis 1) arealerne med energiafgrøder drives landbrugsmæssigt efter almindelig dyrkningspraksis, 2) arealerne, som energiafgrøderne er etableret på, var udlagt med landbrugsafgrøder i omdrift i planperioden umiddelbart forud for etableringen af energiafgrøderne, 3) energiafgrøderne tidligst er etableret i planperioden 2009/2010 og senest i den planperiode, der udløber umiddelbart forud for den planperiode, hvori energiafgrøderne anvendes som alternativ til efterafgrøder, 4) arealet med energiafgrøder udgør et sammenhængende areal på mindst 0,01 hektar, og 5) arealerne, som energiafgrøderne er etableret på, ikke anvendes til at opfylde forpligtelsen om at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v. Stk. 2. Arealer med afgrøder omfattet af bilag 3, tabel 2, anses efter denne bekendtgørelse ikke for udlagt med afgrøder i omdrift. Stk. 3. Det areal, som en virksomhed kan medregne som alternativ til efterafgrøder, er den del af virksomhedens areal etableret med energiafgrøder, der ligger ud over virksomhedens samlede areal etableret med energiafgrøder i planperioden 2008/2009. Stk. 4. Ved beregning af om en virksomheds efterafgrødekrav er opfyldt, erstatter 0,8 hektar energiafgrøder 1 hektar efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Braklagte arealer kan, jf. dog stk. 4 og § 14, anvendes som alternativ til efterafgrøder, hvis 1) arealerne er etableret med græs, der er sået senest den 1. januar 2019, 2) græsset på arealerne tidligst nedpløjes, nedvisnes eller på anden måde destrueres den 20. oktober i planperioden, 3) braklægningen umiddelbart efterfølges af en forårssået afgrøde, eller arealerne bibeholdes som brakarealer i det efterfølgende kalenderår, 4) arealerne ikke gødskes, afgræsses eller tilføres plantebeskyttelsesmidler, 5) der ikke tages slæt på arealet i planperioden frem til den 20. oktober, og 6) det braklagte areal udgør et sammenhængende areal på mindst 0,01 hektar. Stk. 2. Græsarealerne nævnt i stk. 1, nr. 1, anses for etableret med græs, uanset at der på arealet forefindes spredte naturligt etablerede planter. Stk. 3. Uanset stk. 1, nr. 4, kan der på de braklagte arealer anvendes plantebeskyttelsesmidler til selektiv bekæmpelse af hejrearter, giftige plantearter eller aggressive ukrudtsarter som for eksempel flyvehavre, kæmpebjørneklo, brændenælder og tidsler. Stk. 4. Anvendelse af de i stk. 1 nævnte arealer som alternativ til efterafgrøder er betinget af, at arealerne 1) ikke er omfattet af tilsagn om tilskud til miljøvenligt landbrug, til miljø- og klimavenligt landbrug eller til økologisk landbrug under det nuværende eller tidligere landdistriktsprogrammer og 2) ikke anvendes til at opfylde forpligtelsen om at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v. Stk. 5. Ved beregning af om en virksomheds efterafgrødekrav er opfyldt, erstatter 1 hektar braklagte arealer 1 hektar efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Braklagte arealer, der er beliggende langs åbne vandløb og søer over 100 m 2 , og som er mindst 9 meter og højst 20 meter brede regnet fra vandløbets eller søens øverste kant, kan anvendes som alternativ til efterafgrøder, hvis arealerne grænser op til omdriftsarealer, og betingelserne i § 13, stk. 1 og 4, er opfyldt. Arealer, der er omfattet af kravet om 2-meter bræmmer efter § 69 i lov om vandløb, kan dog ikke indgå i det areal, der anvendes som alternativ til eftergrøder. § 13, stk. 2 og 3, finder tilsvarende anvendelse for arealer omfattet af denne bestemmelse. Stk. 2. Ved vandløbets eller søens øverste kant forstås i denne bekendtgørelse overgangen fra det skrånende terræn mod vandløbet eller søen til det flade terræn, der normalt kan jordbearbejdes. Hvor der ikke er en identificerbar øverste kant, beregnes arealets bredde fra overgangen mellem bevoksning af vand- og sumpplanter og egentlige landplanter. Stk. 3. Ved beregning af om en virksomheds efterafgrødekrav er opfyldt, erstatter 1 hektar braklagte arealer langs vandløb og søer 4 hektar efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Forbrænding af fiberfraktion af forarbejdet husdyrgødning kan anvendes som alternativ til efterafgrøder, hvis fiberfraktionen er leveret til et forbrændingsanlæg, der er godkendt i henhold til den til enhver tid gældende bekendtgørelse om anlæg, der forbrænder affald, eller til brændingsanlæg, der er godkendt efter artikel 24, stk. 1, litra d, i Europa-Parlamentets og Rådets forordning (EF) nr. 1069/2009 af 21. oktober 2009, og hvis leveringen af fiberfraktionen er sket i planperioden 2018/2019. Dokumentation for leveringen skal kunne forevises på forlangende i forbindelse med kontrol. Stk. 2. Hvis forbrænding af fiberfraktion er et krav i medfør af anden lovgivning, kan fiberfraktion, der forbrændes til opfyldelse af et sådant krav, ikke anvendes som alternativ til efterafgrøder, jf. stk. 1. Stk. 3. Ved beregning af om en virksomheds efterafgrødekrav er opfyldt, erstatter forbrænding af fiberfraktionen af forarbejdet husdyrgødning svarende til 870 kg kvælstof 1 hektar efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Vinterhvede, vinterbyg, vinterrug og triticale kan anvendes som alternativ til efterafgrøder, hvis arealerne med disse afgrøder er sået senest 7. september i planperioden, og arealet med vinterhvede, vinterbyg, vinterrug eller triticale udgør et sammenhængende areal på mindst 0,01 hektar. Stk. 2. Ved beregning af om en virksomheds efterafgrødekrav er opfyldt, erstatter 4 hektar vinterafgrøder 1 hektar efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Reduktion af virksomhedens samlede kvote for kvælstof for planperioden kan anvendes som alternativ til efterafgrøder. Stk. 2. Ved beregning af reduktionen efter stk. 1 anvendes følgende omregningsfaktorer pr. hektar efterafgrøder: 1) For virksomheder der udbringer husdyrgødning og anden organisk gødning svarende til mindre end 80 kg kvælstof pr. hektar harmoniareal: 93 kg kvælstof. 2) For virksomheder der udbringer husdyrgødning og anden organisk gødning svarende til 80 kg kvælstof eller derover pr. hektar harmoniareal: 150 kg kvælstof. Stk. 3. § 4, stk. 2-4, finder tilsvarende anvendelse ved beregning af den udbragte mængde husdyrgødning og anden organisk gødning i stk. 2. Stk. 4. Reduktion af virksomhedens samlede kvote for kvælstof for planperioden som alternativ til efterafgrøder kan ikke overføres fra en planperiode til en senere planperiode eller til en anden virksomhed.",
      "valid_from": "2019-07-29",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Arealer med efterafgrøder og alternativer til efterafgrøder etableret af en virksomhed i planperioden ud over det areal, der er nødvendigt for at opfylde planperiodens efterafgrødekrav samt andre efterafgrødekrav fastsat i medfør af § 38, stk. 1, i lov om jordbrugets anvendelse af gødning og om næringsstofreducerende tiltag, kan anvendes som overskud af efterafgrøder, jf. dog stk. 2. Stk. 2. Følgende arealer kan ikke anvendes som overskud af efterafgrøder: 1) Arealer der anvendes til at opfylde betingelser for tilskud til kvælstofreducerende virkemidler efter bekendtgørelse om nationalt tilskud til kvælstofreducerende virkemidler. 2) Arealer der anvendes til at opfylde betingelser som omhandlet i § 43, stk. 2, jf. bilag 2, i bekendtgørelse nr. 116 af 23. januar 2019 om erhvervsmæssigt dyrehold, husdyrgødning, ensilage m.v. eller senere betingelser, der måtte afløse de nævnte betingelser. 3) Arealer etableret med efterafgrøder eller alternativer til opfyldelse af krav fastsat i medfør af anden lovgivning.",
      "valid_from": "2019-07-29",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. En virksomhed, der er omfattet af efterafgrødekrav, kan overføre et overskud af efterafgrøder fra planperioden til en senere planperiode eller til en anden virksomhed, jf. dog § 17, stk. 4, og § 28, stk. 8. Stk. 2. Hvis virksomheden ikke inden for fristen nævnt i § 22, stk. 1, har oplyst, hvordan virksomheden ønsker planperiodens overskud af efterafgrøder anvendt, vil et overskud af efterafgrøder automatisk blive overført til kommende planperioder.",
      "valid_from": "2019-07-29",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Hvis et overskud af efterafgrøder er overført fra tidligere planperioder, kan virksomheden anvende overskuddet til at opfylde planperiodens efterafgrødekrav. Stk. 2. Hvis overskud af efterafgrøder overføres fra planperioden til en senere planperiode, kan overskuddet anvendes til opfyldelse af den valgte planperiodes efterafgrødekrav.",
      "valid_from": "2019-07-29",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Hvis overskud af efterafgrøder overdrages fra en virksomhed til en anden virksomhed, kan den modtagende virksomhed lade det overdragne overskud af efterafgrøder indgå i opfyldelse af sit efterafgrødekrav, hvis 1) overdragelsen er sket i planperioden 2007/2008 eller senere, 2) de overdragne efterafgrøder opfyldte kravene for udlægning af efterafgrøder eller alternativer fastsat for den planperiode, hvori de overdragne efterafgrøder blev udlagt, og 3) den afgivende og den modtagende virksomhed har indgået en skriftlig aftale om overdragelsen. Stk. 2. Dokumentation for den aftale, som den afgivende og den modtagende virksomhed har indgået om overdragelse af overskud af efterafgrøder, skal kunne forevises på forlangende i forbindelse med kontrol af den modtagende virksomhed. Stk. 3. Ved beregning af størrelsen af arealet, som et overdraget overskud af efterafgrøder, jf. stk. 1, kan indregnes med i opgørelsen af den modtagende virksomheds efterafgrødekrav, skal der anvendes følgende omregningsfaktor: 1) Ved overdragelse fra virksomheder, der udbringer mindre husdyrgødning og anden organisk gødning end svarende til 80 kg kvælstof pr. hektar harmoniareal, til virksomheder, der udbringer mere husdyrgødning og anden organisk gødning end svarende til 80 kg kvælstof pr. hektar harmoniareal, kan det overdragne overskud af efterafgrøder indregnes i den modtagende virksomheds opfyldelse af efterafgrødekrav med et areal, der udgør størrelsen af det overdragne overskud af efterafgrøder x 0,7. 2) Ved overdragelse fra virksomheder, der udbringer husdyrgødning og anden organisk gødning svarende til 80 kg kvælstof eller mere pr. hektar harmoniareal, til virksomheder, der udbringer mindre husdyrgødning og anden organisk gødning end svarende til 80 kg kvælstof pr. hektar harmoniareal, kan det overdragne overskud af efterafgrøder indregnes i den modtagende virksomheds opfyldelse af efterafgrødekrav med et areal, der udgør størrelsen af det overdragne overskud af efterafgrøder x 1,5. 3) Ved overførsel mellem virksomheder, der udbringer husdyrgødning og anden organisk gødning svarende til samme mængde kvælstof pr. hektar harmoniareal, kan det overdragne overskud af efterafgrøder indregnes i den modtagende virksomheds opfyldelse af efterafgrødekrav med et areal, der udgør størrelsen af det overdragne overskud af efterafgrøder. Stk. 4. § 4, stk. 2-4, finder tilsvarende anvendelse ved beregning af den udbragte mængde husdyrgødning og anden organisk gødning i stk. 3.",
      "valid_from": "2019-07-29",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Virksomheder, der er omfattet af efterafgrødekrav, skal senest den 10. september 2019 indberette følgende oplysninger: 1) Et markkort, der viser virksomhedens arealer omfattet af § 12, stk. 1, i bekendtgørelse nr. 1387 af 29. november 2018 om markblok, elektronisk fællesskema og elektroniske tilsagnsskemaer eller senere bestemmelse, der måtte afløse den nævnte bestemmelse, ved udløbet af planperioden 2018/2019. 2) En markplan for arealer omfattet af nr. 1, som angiver hovedafgrøden for hver mark. 3) For hver mark, der etableres med efterafgrøder, angives, hvor mange hektar der er etableret med efterafgrøder. 4) Datoen for såning af efterafgrøder for hver mark, hvis virksomheden etablerer efterafgrøder i overensstemmelse med de intervaller, der fremgår af § 7, stk. 2. 5) For hver mark, der etableres med alternativer til efterafgrøder, jf. §§ 11-14 og 16, angives, hvilket alternativ der er anvendt, og hvor mange hektar der er etableret med alternativet. 6) Det antal kg kvælstof, der forbrændes, og som anvendes som alternativ til efterafgrøder, hvis virksomheden i planperioden anvender forbrænding af fiberfraktion af forarbejdet husdyrgødning som alternativ til efterafgrøder, jf. § 15. Stk. 2. Indberetning efter stk. 1, nr. 3, 4 og 5, kan alene foretages for marker, der indgår i markplanen, jf. stk. 1, nr. 2. Stk. 3. Indberetning om tilmelding, afmelding eller øvrige oplysninger i forhold til at deltage i pilotprojektordningen om præcisionslandbrug skal ske efter § 28. Stk. 4. Virksomheder, der indberetter arealer med overskud af efterafgrøder og alternativer til efterafgrøder omfattet af § 18, er forpligtede til at afgive de korrekte oplysninger ved indberetning i medfør af stk. 1, nr. 3, 5 og 6, uanset at etableringen af efterafgrøder og alternativer til efterafgrøder er frivillig jf. § 18, stk. 1.",
      "valid_from": "2019-07-29",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En virksomhed skal indberette, hvis arealet med efterafgrøder efter § 22, stk. 1, nr. 3, eller alternativer til efterafgrøder efter § 22, stk. 1, nr. 5, reduceres. Ligeledes skal virksomheden indberette, hvis det antal kg kvælstof, der forbrændes efter § 22, stk. 1, nr. 6, reduceres. Stk. 2. Reduktion af det indberettede areal eller den forbrændte mængde fiberfraktion af forarbejdet husdyrgødning kan foretages indtil den 31. januar 2020, dog, hvis der er varslet eller påbegyndt kontrol, kun indtil dette tidspunkt. Stk. 3. En virksomhed kan ikke efter den 10. september 2019 forøge arealet med efterafgrøder i sin indberetning efter § 22, stk. 1, nr. 3, eller alternativer efter § 22, stk. 1, nr. 5 og 6.",
      "valid_from": "2019-07-29",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Indberetninger og ændringer af indberetninger efter §§ 22 og 23 skal ske på et af Landbrugsstyrelsen særligt udarbejdet skema og skal foretages elektronisk ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside. Indberetninger eller ændringer i indberetninger, der ikke er foretaget elektronisk i det særlige skema, anses ikke for modtaget i Landbrugsstyrelsen.",
      "valid_from": "2019-07-29",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. Hvis virksomheden ikke indsender indberetningen efter § 22, stk. 1, inden fristen, eller hvis virksomheden ikke indberetter tilstrækkeligt med efterafgrøder eller alternativer til at opfylde virksomhedens efterafgrødekrav, reduceres virksomhedens samlede kvote for kvælstof for planperioden efter § 17 svarende til den kvælstofeffekt, som efterafgrøderne skulle have leveret. Stk. 2. For en virksomhed, der har et overskud af efterafgrøder fra tidligere planperioder eller fra en anden virksomhed, og som ikke har angivet, at efterafgrødekravet helt eller delvis skal opfyldes ved reduktion af virksomhedens kvælstofkvote, prioriteres anvendelse af overskuddet af efterafgrøder før reduktion af virksomhedens samlede kvote for kvælstof til opfyldelsen af virksomhedens efterafgrødekrav.",
      "valid_from": "2019-07-29",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Hvis det ved kontrol på stedet konstateres, at der ikke er etableret efterafgrøder eller alternativer til efterafgrøder på et areal, der efter § 22, stk. 1, nr. 3 eller 5, er indberettet som et areal med efterafgrøder eller alternativer til efterafgrøder, kan et andet areal etableret med efterafgrøder eller alternativer til efterafgrøder anvendes til opfyldelse af kravet om etablering af efterafgrøder, hvis følgende betingelser er opfyldt, jf. dog stk. 2: 1) Arealet er indtegnet på det markkort, der skal indberettes efter § 22, stk. 1, nr. 1. 2) De øvrige betingelser for arealer med efterafgrøder eller alternativer til efterafgrøder er opfyldt for arealet, jf. § 3, stk. 1, §§ 5 og 6, § 7, stk. 1, §§ 9-14 og § 16. Stk. 2. Det samlede areal med efterafgrøder eller med alternativer til efterafgrøder kan ikke overstige det samlede areal, der er indberettet med henholdsvis efterafgrøder eller med det pågældende alternativ til efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Samtidig med indberetningen af arealer med efterafgrøder samt eventuelt anvendelse af et eller flere alternativer efter § 22, stk. 1, skal den enkelte virksomhed opgøre sit efterafgrødekrav for planperioden. Den enkelte virksomhed skal også inden for fristen i § 22, stk. 1, meddele, om virksomhedens efterafgrødekrav er opfyldt helt eller delvis ved overførsel af overskud af efterafgrøder fra en tidligere planperiode eller ved overførsel af overskud af efterafgrøder fra en anden virksomhed. Virksomheden kan inden for fristen i § 22, stk. 1, angive, om et overskud af efterafgrøder skal overføres til en senere planperiode eller overdrages til en anden virksomhed. Stk. 2. Opgørelse af virksomhedens efterafgrødekrav og oplysninger om anvendelse af overskud af efterafgrøder i medfør af stk. 1 skal indgives elektronisk ved brug af Miljø- og Fødevareministeriets Tast selv-service, som kan tilgås via Landbrugsstyrelsens hjemmeside. Opgørelse af virksomhedens efterafgrødekrav og oplysninger om anvendelse af overskud af efterafgrøder, der ikke indgives elektronisk via Miljø- og Fødevareministeriets Tast selv-service, anses ikke for modtaget i Landbrugsstyrelsen.",
      "valid_from": "2019-07-29",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Projektperioden for pilotprojekt om præcisionslandbrug forlænges til og med planperioden 2020/2021. Stk. 2. Virksomheder, der har fået tilsagn om deltagelse i en pilotprojektordning om præcisionslandbrug i planperioderne 2018/2019 og 2019/2020 i medfør af § 18 i bekendtgørelse nr. 1649 af 18. december 2017 om plantedække og om dyrkningsrelaterede tiltag, skal opfylde betingelserne i stk. 3-5 i planperioden. Stk. 3. Virksomhederne skal udføre og dokumentere følgende tiltag til forbedring af kvælstofudnyttelsen på virksomhedens arealer omfattet af en kvælstofnorm, jf. bilag 2, tabel 2, i den bekendtgørelse om jordbrugets anvendelse af gødning, der gælder for planperioden: 1) Fastsættelse af kvælstofbehov for hver enkelt mark ud fra forfrugt, jordtype, dyrkningshistorie, forventet udbytte og værdi af afgrøden. 2) Kemiske analyse til bestemmelse af indhold af kvælstof i husdyrgødningen og anden organisk gødning for hver lagertank inden udspredning om foråret. 3) Spredning af kunstgødning med udstyr, der har sektionskontrol. 4) Positionsbestemt tildeling af kunstgødning inden for markerne for korn og raps på baggrund af plantesensorer eller satellit, og med en beregningsmetode for omfordeling af kvælstof. Stk. 4. Deltagere i pilotprojektordningen skal foretage indberetninger ud over gødningsregnskabet for at dokumentere, at ordningens tiltag er udført. Følgende indberetninger skal foretages senest den 31. juli i planperioden: 1) Gødningsplan og opgørelse af faktisk tildelt kunstgødning samt husdyrgødning og anden organisk gødning på markniveau. 2) Dokumentation for beregningsmetode for kvælstofbehov. 3) Målinger der ligger til grund for tildelingen af kvælstof. Stk. 5. For at kunne udføre effektberegninger af tiltagene i pilotordningen skal deltagerne senest den 1. oktober i planperioden indsende udbytter for korn og rasp og proteinindhold i korn på markniveau. Stk. 6. Ved beregning af om en virksomheds efterafgrødekrav er opfyldt, erstatter 10 hektar med præcisionslandbrug 1 hektar pligtige efterafgrøder for virksomheder med tilførsel af mindre end 80 kg kvælstof pr. hektar i organisk gødning. For virksomheder med tilførsel af 80 kg kvælstof pr. hektar eller derover i organisk gødning, erstatter 8 hektar med præcisionslandbrug 1 hektar pligtige efterafgrøder. Stk. 7. Pilotprojektordningen kan ikke anvendes som alternativ til etablering af husdyrefterafgrøder, jf. § 3, stk. 4. Stk. 8. Præcisionslandbrug som alternativ til efterafgrøder kan ikke overføres fra en planperiode til en senere planperiode eller til en anden virksomhed. Stk. 9. Virksomheden kan til enhver tid i perioden meddele, at den ønsker at udtræde af pilotprojektordningen. I dette tilfælde kan præcisionslandbrug ikke anvendes som alternativ til efterafgrøder for planperioden og efterfølgende planperioder. Stk. 10. Landbrugsstyrelsen kan framelde virksomheder pilotprojektordningen, hvis betingelserne i stk. 3-5 ikke overholdes. I dette tilfælde kan præcisionslandbrug ikke anvendes som alternativ til efterafgrøder.",
      "valid_from": "2019-07-29",
      "valid_to": null
    },
    {
      "provision_ref": "6:29",
      "chapter": "6",
      "section": "29",
      "content": "§ 29. Virksomheder, der er omfattet af § 1, stk. 1, må forud for forårssåede afgrøder ikke foretage jordbearbejdning fra høst af forfrugt og indtil den 1. oktober for lerjord (JB-nr. 7-9), indtil 1. november på lerjord og humusjord (JB-nr. 5, 6, 10 og 11) og indtil 1. februar i det følgende kalenderår på sandjord (JB-nr. 1-4). Kemisk nedvisning af ukrudt og spildfrø må dog finde sted fra 1. oktober. Stk. 2. Jordbearbejdning i stk. 1 omfatter enhver form for bearbejdning af jorden, som kan foretages i forbindelse med jordbrugsmæssig anvendelse af jorden, herunder pløjning og harvning. Stk. 3. Uanset stk. 1 er følgende aktiviteter dog tilladt: 1) Gyllenedfældning på udlægsgræs efter korn eller helsæd. 2) Kalkning. 3) Tromling. 4) Overfladisk halmstrigling. 5) Etablering og vedligeholdelse af dræn. Stk. 4. Det i stk. 1 nævnte forbud mod jordbearbejdning gælder dog ikke for følgende arealer: 1) Arealer etableret med efterafgrøder til opfyldelse af krav fastsat i medfør af denne bekendtgørelse eller fastsat i medfør af anden lovgivning. 2) Arealer der anvendes til efterafgrøder som led i opfyldelse af forpligtelsen til at udlægge miljøfokusområder i henhold til den til enhver tid gældende bekendtgørelse om direkte støtte til landbrugere efter grundbetalingsordningen m.v. 3) Arealer der anvendes til at opfylde betingelser for tilskud til kvælstofreducerende virkemidler efter bekendtgørelse om nationalt tilskud til kvælstofreducerende virkemidler. 4) Arealer hvorpå der har været dyrket roer. 5) Arealer hvorpå der skal dyrkes sukkerroer til fabrik. 6) Arealer der drives af virksomheder, der er autoriserede til økologisk jordbrugsproduktion, når arealerne drives for disse virksomheders egen regning og risiko. 7) Arealer hvorpå der har været dyrket de gartneriafgrøder, der fremgår af bilag 4, tabel 1. 8) Arealer hvorpå der skal dyrkes de gartneriafgrøder, der fremgår af bilag 4, tabel 1. 9) Arealer hvorpå der ifølge skriftlig aftale med en offentlig myndighed ikke må anvendes plantebeskyttelsesmidler. 10) Arealer hvorpå der har været dyrket flerårige vedplanter. 11) Arealer hvorpå der skal dyrkes flerårige vedplanter. 12) Arealer hvorpå der har været dyrket kerne- eller kolbemajs. Stk. 5. Virksomheder, der dyrker kartofler, kan uanset bestemmelserne i stk. 1 fra 1. november foretage jordbearbejdning af det areal, hvorpå der har været dyrket kartofler. Stk. 6. Virksomheder, der er autoriserede læggekartoffelavlere, og virksomheder, der producerer spisekartofler, kan endvidere fra den 1. november foretage jordbearbejdning af det areal, hvorpå der i den kommende dyrkningssæson skal dyrkes kartofler. Stk. 7. Virksomheder, der har fået pålæg om restriktioner med henblik på at bekæmpe kartoffelbrok eller kartoffelcystenematoder, kan uanset stk. 1 foretage jordbearbejdning fra 1. oktober på de arealer, der er omfattet af restriktioner. Stk. 8. Virksomheder kan uanset stk. 1 foretage jordbearbejdning fra 1. november på sandjord (JB-nr. 1-4), hvis arealerne har været dyrket med majshelsæd, og virksomheden kan dokumentere, at afgrøden på arealerne er angrebet af majshalvmøl. Virksomheden skal forud for jordbearbejdningen sende anmeldelse herom til Landbrugsstyrelsen. Stk. 9. Virksomheder, der etablerer efterafgrøder på arealer, der ikke er omfattet af stk. 4, nr. 1-3, kan uanset stk. 1 foretage en let jordbearbejdning umiddelbart efter høst i forbindelse med etablering af efterafgrøderne.",
      "valid_from": "2019-07-29",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Virksomheder, der er omfattet af § 1, stk. 1, må ikke foretage ompløjning af fodergræsmarker i perioden fra den 1. juni og indtil den 1. februar i det følgende kalenderår, jf. dog stk. 2-4. Fodergræs omfatter afgrøder, der er omfattet af de afgrødekoder, der fremgår af bilag 4, tabel 2. Stk. 2. Stk. 1 gælder ikke for virksomheder, der er autoriserede til økologisk jordbrugsproduktion. Stk. 3. Fodergræsmarker må omlægges til fodergræs, vinterraps eller grønkorn med græsudlæg frem til og med den 15. august. Stk. 4. Fodergræsmarker med JB-nr. 7-9 må ompløjes fra den 1. november, hvis arealerne skal anvendes til en forårssået afgrøde i det umiddelbart følgende kalenderår.",
      "valid_from": "2019-07-29",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Landbrugsstyrelsen fører tilsyn med, at der ikke sker overtrædelse af bekendtgørelsen.",
      "valid_from": "2019-07-29",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Landbrugsstyrelsens afgørelser efter bekendtgørelsen kan ikke indbringes for anden administrativ myndighed.",
      "valid_from": "2019-07-29",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Overtrædelse af § 3, stk. 1, 1. pkt., § 3, stk. 3 og 4, jf. bilag 2, § 21, stk. 2, § 22, stk. 1 og 4, § 29, stk. 1, og § 30, stk. 1, straffes med bøde. Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel.",
      "valid_from": "2019-07-29",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Bekendtgørelsen træder i kraft den 1. august 2019. Stk. 2. Bekendtgørelsen finder ikke anvendelse på forhold, der vedrører planperioden 2018/2019 og tidligere planperioder. For sådanne forhold finder de hidtil gældende regler anvendelse. Stk. 3. Bekendtgørelse nr. 1649 af 18. december 2017 om plantedække og om dyrkningsrelaterede tiltag ophæves. Stk. 4. Bekendtgørelse nr. 723 af 9. juli 2019 om næringsstofreducerende tiltag og dyrkningsrelaterede tiltag i jordbruget for planperioden 2019/2020 ophæves.",
      "valid_from": "2019-07-29",
      "valid_to": null
    }
  ],
  "definitions": [
    {
      "term": "vandløbets eller søens øverste kant",
      "definition": "i denne bekendtgørelse overgangen fra det skrånende terræn mod vandløbet eller søen til det flade terræn, der normalt kan jordbearbejdes",
      "source_provision": "3:14"
    }
  ]
}
