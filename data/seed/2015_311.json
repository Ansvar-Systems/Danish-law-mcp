{
  "id": "2015:311",
  "type": "statute",
  "title": "Bekendtgørelse om registrering som erhvervsfisker med A-status",
  "short_name": "BEK H#LOKDOK04",
  "status": "in_force",
  "issued_date": "2015-03-24",
  "url": "https://www.retsinformation.dk/eli/lta/2015/311/xml",
  "description": "Retsinformation source. DocumentId=AH005542; AccessionNumber=B20150031105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen omhandler indkomstkrav m.v. ved registrering som erhvervsfisker med A-status og opretholdelse af retten til at være erhvervsfisker med A-status. Bekendtgørelsen omhandler desuden ansøgningsfrister for ansøgning om registrering."
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved erhvervsfiskere med A-status: Erhvervsfiskere registreret efter fiskerilovens § 14, stk. 1, efter regler fastsat i medfør af § 14, stk. 4, eller efter tilladelse i henhold til § 21, stk. 1."
    },
    {
      "provision_ref": "3",
      "section": "3",
      "content": "§ 3. For personer, som ønsker at blive registreret som erhvervsfiskere med A-status i henhold til fiskerilovens § 14, stk. 1 eller 4, skal mindst 60 % af bruttoindkomsten ved personlig virksomhed i de foregående 12 måneder stamme fra erhvervsfiskeri. Indkomsten skal komme fra en personlig arbejdsindsats om bord på et registreret fiskefartøj, jf. dog stk. 2 - 4. Stk. 2. Erhvervsfiskere, som er registreret til erhvervsmæssigt fiskeri i ferskvand, og som ønsker at blive registreret som erhvervsfiskere med A-status, er ikke omfattet af det i stk. 1, 2. pkt. nævnte krav om, at indkomsten skal komme fra beskæftigelse om bord på et registreret fiskefartøj. De pågældende skal dog dokumentere, at indkomsten kommer fra en personlig og aktiv arbejdsindsats ved erhvervsfiskeri. Stk. 3. Erhvervsfiskere, som har gennemgået erhvervsfiskeruddannelse på Fiskeriskolen og erhvervet ”Det Blå Bevis” er berettiget til at blive registreret som erhvervsfiskere med A-status i op til 12 måneder efter uddannelsens afslutning. Stk. 4. NaturErhvervstyrelsen kan meddele tilladelse til registrering med A-status til personer, som ikke lever op til det i stk. 1, 2. pkt. nævnte krav om, at indkomsten skal komme fra beskæftigelse om bord på et registreret fiskefartøj. Det er en forudsætning, at ansøgeren dokumenterer, at mindst 60 % af indkomsten stammer fra en personlig og aktiv arbejdsindsats i land i forbindelse med tilrettelæggelse af driften af fiskeriet. Arbejdet skal være direkte relateret til fiskeriet i tilknytning til et registreret fiskefartøj, herunder ledelse og styring af fiskeriet, salg af fangst og vedligeholdelse af fartøjet."
    },
    {
      "provision_ref": "4",
      "section": "4",
      "content": "§ 4. Erhvervsfiskere, som den 1. oktober 1998 eller derefter har opnået tilladelse til at drive erhvervsfiskeri på grund af særlige helbredsmæssige eller sociale hensyn, jf. fiskerilovens § 21, stk. 1, registreres for en bestemt periode på mindst 1 år, hvorefter registreringen og dermed tilladelsen bortfalder. Stk. 2. De i stk. 1 nævnte erhvervsfiskere skal for at bevare retten til at være registreret som erhvervsfiskere med A-status opfylde de indkomstkrav, som er fastsat i § 5."
    },
    {
      "provision_ref": "5",
      "section": "5",
      "content": "§ 5. For at erhvervsfiskere kan opretholde retten til at være registreret som erhvervsfiskere med A-status skal mindst 60 % af deres bruttoindkomst de foregående 12 måneder stamme fra erhvervsfiskeri. Indkomsten skal komme fra en personlig arbejdsindsats om bord på et registreret fiskefartøj, jf. dog stk. 2 og 4. Stk. 2. Erhvervsfiskere med A-status, som er ejere eller medejere af et registreret fiskefartøj eller af kapitalandele i et selskab, som er berettiget til at drive erhvervsmæssigt fiskeri efter fiskerilovens § 16, kan til bruttoindkomsten fra erhvervsfiskeri desuden medregne en personlig og aktiv arbejdsindsats i land i forbindelse med tilrettelæggelse af driften af fiskeriet. Stk. 3. For de i stk. 2 nævnte personer udgør bruttoindkomsten fra erhvervsfiskeri omsætningen fratrukket de direkte fiskerirelaterede omkostninger. Stk. 4. Erhvervsfiskere med A-status, som gennemgår uddannelse som fiskeskipper efter lov om maritime uddannelser, er under uddannelsen og i op til 12 måneder efter uddannelsens afslutning undtaget det i stk. 1 nævnte krav om bruttoindkomst ved erhvervsfiskeri."
    },
    {
      "provision_ref": "6",
      "section": "6",
      "content": "§ 6. Erhvervsfiskere med A-status skal til enhver tid kunne dokumentere, at de opfylder kravene til registreringen. Stk. 2. Konstaterer NaturErhvervstyrelsen, at en erhvervsfisker ikke opfylder betingelserne for registreringen, bortfalder retten til at være erhvervsfisker med A-status efter modtagelse af meddelelse herom fra NaturErhvervstyrelsen."
    },
    {
      "provision_ref": "7",
      "section": "7",
      "content": "§ 7. Ansøgninger om tilladelse til at drive erhvervsfiskeri på grund af særlige helbredsmæssige eller sociale hensyn, jf. fiskerilovens § 21, stk. 1, behandles samlet én gang om året. Ansøgningerne skal være NaturErhvervstyrelsen i hænde senest den 15. maj. Stk. 2. Øvrige ansøgninger om registrering som erhvervsfisker indsendes til det regionale fiskeriinspektorat og behandles løbende."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 1. april 2015. Stk. 2. Bekendtgørelse nr. 685 af 21. september 1998 om registrering af erhvervsfiskere og bierhvervsfiskere ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen omhandler indkomstkrav m.v. ved registrering som erhvervsfisker med A-status og opretholdelse af retten til at være erhvervsfisker med A-status. Bekendtgørelsen omhandler desuden ansøgningsfrister for ansøgning om registrering.",
      "valid_from": "2015-03-24",
      "valid_to": null
    },
    {
      "provision_ref": "2",
      "section": "2",
      "content": "§ 2. I denne bekendtgørelse forstås ved erhvervsfiskere med A-status: Erhvervsfiskere registreret efter fiskerilovens § 14, stk. 1, efter regler fastsat i medfør af § 14, stk. 4, eller efter tilladelse i henhold til § 21, stk. 1.",
      "valid_from": "2015-03-24",
      "valid_to": null
    },
    {
      "provision_ref": "3",
      "section": "3",
      "content": "§ 3. For personer, som ønsker at blive registreret som erhvervsfiskere med A-status i henhold til fiskerilovens § 14, stk. 1 eller 4, skal mindst 60 % af bruttoindkomsten ved personlig virksomhed i de foregående 12 måneder stamme fra erhvervsfiskeri. Indkomsten skal komme fra en personlig arbejdsindsats om bord på et registreret fiskefartøj, jf. dog stk. 2 - 4. Stk. 2. Erhvervsfiskere, som er registreret til erhvervsmæssigt fiskeri i ferskvand, og som ønsker at blive registreret som erhvervsfiskere med A-status, er ikke omfattet af det i stk. 1, 2. pkt. nævnte krav om, at indkomsten skal komme fra beskæftigelse om bord på et registreret fiskefartøj. De pågældende skal dog dokumentere, at indkomsten kommer fra en personlig og aktiv arbejdsindsats ved erhvervsfiskeri. Stk. 3. Erhvervsfiskere, som har gennemgået erhvervsfiskeruddannelse på Fiskeriskolen og erhvervet ”Det Blå Bevis” er berettiget til at blive registreret som erhvervsfiskere med A-status i op til 12 måneder efter uddannelsens afslutning. Stk. 4. NaturErhvervstyrelsen kan meddele tilladelse til registrering med A-status til personer, som ikke lever op til det i stk. 1, 2. pkt. nævnte krav om, at indkomsten skal komme fra beskæftigelse om bord på et registreret fiskefartøj. Det er en forudsætning, at ansøgeren dokumenterer, at mindst 60 % af indkomsten stammer fra en personlig og aktiv arbejdsindsats i land i forbindelse med tilrettelæggelse af driften af fiskeriet. Arbejdet skal være direkte relateret til fiskeriet i tilknytning til et registreret fiskefartøj, herunder ledelse og styring af fiskeriet, salg af fangst og vedligeholdelse af fartøjet.",
      "valid_from": "2015-03-24",
      "valid_to": null
    },
    {
      "provision_ref": "4",
      "section": "4",
      "content": "§ 4. Erhvervsfiskere, som den 1. oktober 1998 eller derefter har opnået tilladelse til at drive erhvervsfiskeri på grund af særlige helbredsmæssige eller sociale hensyn, jf. fiskerilovens § 21, stk. 1, registreres for en bestemt periode på mindst 1 år, hvorefter registreringen og dermed tilladelsen bortfalder. Stk. 2. De i stk. 1 nævnte erhvervsfiskere skal for at bevare retten til at være registreret som erhvervsfiskere med A-status opfylde de indkomstkrav, som er fastsat i § 5.",
      "valid_from": "2015-03-24",
      "valid_to": null
    },
    {
      "provision_ref": "5",
      "section": "5",
      "content": "§ 5. For at erhvervsfiskere kan opretholde retten til at være registreret som erhvervsfiskere med A-status skal mindst 60 % af deres bruttoindkomst de foregående 12 måneder stamme fra erhvervsfiskeri. Indkomsten skal komme fra en personlig arbejdsindsats om bord på et registreret fiskefartøj, jf. dog stk. 2 og 4. Stk. 2. Erhvervsfiskere med A-status, som er ejere eller medejere af et registreret fiskefartøj eller af kapitalandele i et selskab, som er berettiget til at drive erhvervsmæssigt fiskeri efter fiskerilovens § 16, kan til bruttoindkomsten fra erhvervsfiskeri desuden medregne en personlig og aktiv arbejdsindsats i land i forbindelse med tilrettelæggelse af driften af fiskeriet. Stk. 3. For de i stk. 2 nævnte personer udgør bruttoindkomsten fra erhvervsfiskeri omsætningen fratrukket de direkte fiskerirelaterede omkostninger. Stk. 4. Erhvervsfiskere med A-status, som gennemgår uddannelse som fiskeskipper efter lov om maritime uddannelser, er under uddannelsen og i op til 12 måneder efter uddannelsens afslutning undtaget det i stk. 1 nævnte krav om bruttoindkomst ved erhvervsfiskeri.",
      "valid_from": "2015-03-24",
      "valid_to": null
    },
    {
      "provision_ref": "6",
      "section": "6",
      "content": "§ 6. Erhvervsfiskere med A-status skal til enhver tid kunne dokumentere, at de opfylder kravene til registreringen. Stk. 2. Konstaterer NaturErhvervstyrelsen, at en erhvervsfisker ikke opfylder betingelserne for registreringen, bortfalder retten til at være erhvervsfisker med A-status efter modtagelse af meddelelse herom fra NaturErhvervstyrelsen.",
      "valid_from": "2015-03-24",
      "valid_to": null
    },
    {
      "provision_ref": "7",
      "section": "7",
      "content": "§ 7. Ansøgninger om tilladelse til at drive erhvervsfiskeri på grund af særlige helbredsmæssige eller sociale hensyn, jf. fiskerilovens § 21, stk. 1, behandles samlet én gang om året. Ansøgningerne skal være NaturErhvervstyrelsen i hænde senest den 15. maj. Stk. 2. Øvrige ansøgninger om registrering som erhvervsfisker indsendes til det regionale fiskeriinspektorat og behandles løbende.",
      "valid_from": "2015-03-24",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 1. april 2015. Stk. 2. Bekendtgørelse nr. 685 af 21. september 1998 om registrering af erhvervsfiskere og bierhvervsfiskere ophæves.",
      "valid_from": "2015-03-24",
      "valid_to": null
    }
  ],
  "definitions": []
}
