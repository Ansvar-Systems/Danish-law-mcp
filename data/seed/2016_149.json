{
  "id": "2016:149",
  "type": "statute",
  "title": "Bekendtgørelse om tilskud til landskabs- og biotopforbedrende beplantninger",
  "short_name": "BEK H#LOKDOK04",
  "status": "in_force",
  "issued_date": "2016-02-24",
  "url": "https://www.retsinformation.dk/eli/lta/2016/149/xml",
  "description": "Retsinformation source. DocumentId=CK000565; AccessionNumber=B20160014905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. NaturErhvervstyrelsen kan give tilsagn om tilskud til etablering og udvidelse af eksisterende hegn eller småbeplantning, hvor formålet er at bidrage til i landdistrikterne at: 1) bevare og fremme den biologiske mangfoldighed ved at skabe gode levevilkår for dyr og planter, 2) bevare og fremme miljø-, natur-, klima-, kultur- og landskabsværdier, eller 3) etablere forbindelseslinjer i landskabet og at øge andelen af småbiotoper."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilsagn om tilskud kan gives til følgende: 1) Ejere eller forpagtere af landbrugs- og naturarealer. 2) Foreninger eller sammenslutninger med mindst syv ejere eller forpagtere af landbrugs- og naturarealer. Der kan kun gives tilsagn om tilskud til foreninger eller sammenslutninger, hvis formål omfatter et eller flere af de i § 1 nævnte formål. Stk. 2. Tilsagn om tilskud kan ikke omfatte projekter, der helt eller delvis er beliggende på arealer, der er ejet af offentlige institutioner, offentlige virksomheder eller kommunale fællesskaber. Stk. 3. NaturErhvervstyrelsen kan ikke give tilskud til følgende projekter: 1) Projekter, hvortil der gives andre EU-tilskud. 2) Projekter, hvortil der er modtaget tilskud fra anden offentlig myndighed, undtagen særlige garantier, kautioner og lignende, jf. § 12, stk. 2. 3) Projekter, vedrørende aktiviteter, som tilsagnshaver er forpligtet til at gennemføre i medfør af anden lovgivning. 4) Projekter, som tilsagnshaver har afholdt udgifter til, inden ansøgning om tilsagn om tilskud er modtaget i NaturErhvervstyrelsen. 5) Projekter, hvor der varetages sædvanlige myndighedsopgaver. 6) Projekter, som omfatter beplantninger til afskærmning af tekniske anlæg."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Afsyning: Besigtigelse på stedet af projektet, jf. artikel 48, stk. 5 i Kommissionens gennemførelsesforordning (EU) nr. 809/2014 af 17. juli 2014. 2) Anden ejendom: En ejendom, der ikke omfatter arealer i projektområdet, og som ejes af en fysisk eller juridisk person, der på tidspunktet for ansøgning om tilsagn om tilskud ikke er ejer af en ejendom, der omfatter arealer i projektområdet. 3) Beplantning: Et hegn eller en småbeplantning, der består af plantearter med de kvalitetsstandarder, der fremgår af bilag 1. 4) Dansk nærområde: Danmark samt de administrative enheder eller dele af administrative enheder, der er anført i højre kolonne i skemaet i bilag 2. 5) ELFUL: Den Europæiske Landbrugsfond for Udvikling af Landdistrikterne. 6) Landbrugs- og naturarealer: Landbrugs- og naturarealer omfatter ikke arealer med skov eller beliggende i skov, vandløb, søer og lignende, eller arealer der er beliggende i tæt tilknytning til haver, beboelsesbygninger, driftsbygninger og andre tekniske anlæg. 7) Museumsudtalelse: En udtalelse fra det lokale arkæologiske museum, hvor museets vurdering af, om der er risiko for at støde på skjulte fortidsminder ved det forestående arbejde, fremgår. 8) Projektareal: Det areal et kollektivt projekt omfatter, der fremkommer ved at tegne en cirkel med en radius, der svarer til den største afstand mellem projektarealets midte og den yderst placerede beplantning. 9) Tast selv-service: Miljø- og Fødevareministeriets Tast selv-service som tilgås via NaturErhvervstyrelsens hjemmeside. 10) Vækstsæson: 1. april til 30. september."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ansøgning om tilsagn om tilskud efter denne bekendtgørelse skal indsendes til NaturErhvervstyrelsen via Tast selv-service. Ansøgning om projektændringer og ansøgning om udbetaling skal indsendes via e-mail til NaturErhvervstyrelsen. Stk. 2. Al øvrig skriftlig kommunikation med NaturErhvervstyrelsen i forbindelse med tilskud efter denne bekendtgørelse skal ske via e-mail."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. NaturErhvervstyrelsen forestår den fysiske og administrative kontrol samt den efterfølgende regnskabskontrol af projekter, der modtager tilskud."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilsagn om tilskud indgives til NaturErhvervstyrelsen på det ansøgningsskema, der er tilgængeligt for ordningen i Tast selv-service. Stk. 2. Ansøgning om tilsagn om tilskud skal være modtaget i perioden 4. marts 2016 til 3. maj 2016. Stk. 3. Ansøgningen skal indeholde følgende: 1) Et udfyldt ansøgningsskema. 2) Indtegning af beplantningernes placering. 3) Beskrivelse af de beplantninger, projektet skal omfatte. 4) Opgørelse af antal planter i projektet. 5) Kopi af foreningens eller sammenslutningens gældende vedtægter, hvis der ansøges om tilsagn om tilskud til et kollektivt projekt. Stk. 4. I ansøgningen skal det godtgøres, at beplantninger bliver placeret, så de ikke hindrer den frie oversigt ved vejkryds, vejtilslutninger og vejsving. Stk. 5. Når ansøgning om tilsagn om tilskud er indgivet, må projektet sættes i gang for egen regning og risiko."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. NaturErhvervstyrelsen træffer afgørelse om helt eller delvist afslag på ansøgninger, hvis 1) de påkrævede oplysninger i ansøgningen, jf. § 6, stk. 3, ikke er afgivet, 2) det ikke er godtgjort, at beplantninger bliver placeret, så de ikke hindrer den frie oversigt ved vejkryds, vejtilslutninger og vejsving, jf. § 6, stk. 4, 3) det ansøgte projekt eller investeringen ikke i tilstrækkeligt omfang bidrager til at opfylde formålet med ordningen, jf. § 1, eller 4) det ansøgte projekt eller investeringen ikke er tilstrækkelig set i forhold til projektets samlede udgifter."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Inden for den bevillingsmæssige ramme foretager NaturErhvervstyrelsen en prioritering af de tilskudsberettigede ansøgninger, jf. stk. 2 og 3. Stk. 2. NaturErhvervstyrelsen foretager en prioritering af ansøgningerne inden for gruppen af de individuelle henholdsvis kollektive projekter på baggrund af følgende: 1) De individuelle projekter prioriteres på baggrund af antallet af beplantninger i projektet. I tilfælde af, at to eller flere projekter har samme antal beplantninger, går projekter med flere antal planter forud for projekter med færre antal planter. Beplantningerne i projektet må ikke være unaturligt opdelt, hvorved forstås, at der ikke er nogen faglig begrundelse for, at beplantningerne er opdelt. 2) De kollektive projekter prioriteres på baggrund af tætheden af planter i projektet, beregnet som antal planter per hektar projektareal, hvor høj tæthed går forud for lav tæthed. I tilfælde af, at to eller flere projekter har samme tæthed af planter, går projekter med flere antal beplantninger forud for projekter med færre antal beplantninger. Stk. 3. Hvis den fulde bevillingsmæssige ramme for individuelle henholdsvis kollektive projekter ikke søges, eller hvis der ikke gives tilsagn for den fulde bevillingsmæssige ramme, omfordeles midlerne til ansøgninger til kollektive henholdsvis individuelle projekter."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagn om tilskud er betinget af følgende: 1) At projektet omfatter minimum 1.500 planter i alt og etableres med de plantearter, der fremgår af bilag 1. 2) At ansøger etablerer hegn som sammenhængende beplantninger med 3-7 planterækker, jf. dog stk. 2, og/eller vil etablere småbeplantninger, som beplantninger på mindre end 0,5 ha. 3) At projekter, der omfatter udvidelse af eksisterende hegn sker med 1-6 planterækker, så hegnet maksimalt bliver op til 7 planterækker i alt, og småbeplantning maksimalt udvides, så småbeplantningen bliver mindre end 0,5 ha i alt. 4) At tilsagnshaver er ansvarlig for, at projektet gennemføres. 5) At individuelle projekter etableres på tilsagnshavers ejede eller forpagtede landbrugs- og naturarealer, jf. § 3, nr. 6. 6) At kollektive projekter etableres på landbrugs- og naturarealer, jf. § 3, nr. 6, med mindst syv ejere eller forpagtere. 7) At tilsagnshaver opnår de nødvendige tilladelser fra offentlige myndigheder inden anmodning om udbetaling indsendes. 8) At tilsagnshaver sikrer, at kontrolmyndigheden har adgang til projektområderne og det fysiske projektmateriale i forbindelse med kontrol. 9) At projektet ikke påbegyndes, før ansøger har ansøgt om tilsagn. 10) At tilsagnshaver ejer beplantningerne. 11) At tilsagnshaver, hvis beplantningen etableres ved pløjning dybere end pløjning med almindelig plov, indhenter og følger museumsudtalelsen om dybdepløjning. 12) At beplantninger placeres, så der er en afstand på mindst 15 meter mellem den enkelte beplantning og arealer, der på tidspunktet for ansøgning om tilsagn om tilskud er udlagt som have på en anden ejendom, jf. § 3, nr. 2, og mellem den enkelte beplantning og bygninger, der er placeret på en anden ejendom, og som på tidspunktet for ansøgning om tilsagn om tilskud anvendes til beboelse, jf. dog stk. 3. 13) At beplantninger placeres, så de ikke hindrer den frie oversigt ved vejkryds, vejtilslutninger og vejsving. Stk. 2. NaturErhvervstyrelsen kan i særlige tilfælde, hvor kulturhistoriske eller landskabelige hensyn tilsiger det, i tilsagnet fastsætte, at der skal etableres færre antal rækker end de i stk. 1, nr. 2 og 3 anførte. Stk. 3. Stk. 1, nr. 12 finder ikke anvendelse, hvis ansøgningen om tilsagn om tilskud er vedlagt en skriftlig erklæring fra ejeren af den pågældende anden ejendom om accept af en anden mindste afstand. Afstanden skal fremgå af erklæringen."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilsagnshaver er forpligtet til følgende: 1) At gennemføre projektet i overensstemmelse med tilsagnet. 2) At etablere projektet med det i tilsagnet anførte antal planter. 3) At etablere hegn og småbeplantninger som anført i tilsagnet. 4) At etablere hvert hegn og hver småbeplantning med mindst 75 pct. løvfældende planter, jf. dog stk. 2. 5) At etablere hvert hegn og hver småbeplantning med mindst 25 pct. planter fra en eller flere af plantearterne navr, spidsløn, ær, almindelig hvidtjørn, engriflet hvidtjørn, tørst, dunet gedeblad, vildæble, fuglekirsebær, mirabel, kræge, hæg, slåen, fjeldribs, øret pil, seljepil, gråpil, femhannet pil, røn, seljerøn, småbladet lind og storbladet lind, som er til gavn for bier og andre bestøvende insekter, jf. dog stk. 2. 6) At etablere de beplantninger, der er omfattet af tilsagnet, med plantemateriale, der er i overensstemmelse med de anførte krav til plantekvalitet, der fremgår af bilag 1. 7) At anvende plantemateriale for plantearter hjemmehørende i dansk nærområde, der stammer fra frøkilder i dansk nærområde, jf. bilag 2, jf. dog stk. 3. 8) At anvende leverandører af planter, som er momsregistrerede og opfylder Miljø- og Fødevareministeriets bestemmelser om herkomst- og sundhedskontrol, jf. bekendtgørelse nr. 1479 af 12. december 2013 om skovfrø og planter og bekendtgørelse nr. 1285 af 16. november 2015 om planter. 9) At etablere beplantninger, så de fremstår som en selvstændig beplantning i den periode, hvor projektet skal opretholdes, jf. § 11, nr. 7. 10) At renholde beplantningerne i 3 vækstsæsoner, jf. § 3, nr. 10. 11) At holde udbetalingsanmodning med tilhørende originale regnskabsbilag tilgængelig i mindst 5,5 år, regnet fra datoen for slutudbetaling af tilskud. 12) At holde dokumentation for, at udbudsloven eller lov om indhentning af tilbud i bygge- og anlægssektoren er overholdt, tilgængelig i mindst 5,5 år fra datoen for slutudbetaling af tilskud, hvis projektet eller dele heraf er omfattet af udbudsloven eller lov om indhentning af tilbud i bygge- og anlægssektoren. Stk. 2. NaturErhvervstyrelsen kan i særlige tilfælde godkende, at projektet etableres med mindre end 75 pct. løvfældende planter og mindre end 25 pct. planter til gavn for bier og andre bestøvende insekter som nævnt i stk. 1, nr. 4 og 5. Stk. 3. NaturErhvervstyrelsen kan i tilfælde, hvor der er mangel på plantemateriale, der stammer fra frøkilder i dansk nærområde, dispensere fra den i stk. 1, nr. 7 anførte forpligtelse."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Tilsagn om tilskud er endvidere betinget af følgende: 1) At ansøger og tilsagnshaver afgiver de oplysninger, NaturErhvervstyrelsen anmoder om til brug for sagsbehandlingen. 2) At ansøger i ansøgningen om tilsagn om tilskud oplyser, om projektet eller dele heraf er omfattet af udbudsloven eller lov om indhentning af tilbud i bygge- og anlægssektoren. 3) At tilsagnshaver afgiver de oplysninger, som NaturErhvervstyrelsen beder om, to år efter projektet er afsluttet. Oplysningerne skal være nødvendige for at kunne overvåge og evaluere Landdistriktsprogrammet, navnlig med hensyn til at opfylde specifikke mål og prioriteter, jf. artikel 71 i Europa-Parlamentets og Rådets forordning nr. 1305/2013 af 17. december 2013. 4) At projektet afsluttes senest den dato, der er anført i tilsagnet, dog senest 4 år fra datoen for tilsagn, jf. dog § 13. 5) At tilsagnshaver sender udbetalingsanmodning med tilhørende dokumenter rettidigt til NaturErhvervstyrelsen, jf. § 15, stk. 3. 6) At tilsagnshaver informerer om den offentlige medfinansiering af projektet, herunder skilter, som nærmere fastsat i tilsagnet. 7) At projektet ikke ændres væsentligt, ophører eller flyttes uden for projektområdet, i 3 år fra datoen for slutudbetaling."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. NaturErhvervstyrelsen kan give tilskud på 50 pct. af standardprisen på 24 kr. pr. tilskudsberettigede plante, jf. bilag 1, jf. dog stk. 2 og 3. Stk. 2. Tilskud efter denne bekendtgørelse kan kombineres med anden offentlig, national støtte i form af garanti, kaution eller lignende, til udgifter, der er tilskudsberettigede efter denne bekendtgørelse. Stk. 3. Ydes der anden støtte som nævnt i stk. 2, nedsættes tilskuddet efter denne bekendtgørelse, så den samlede offentlige støtte ikke overstiger det maksimale loft, der er fastsat i stk. 1."
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Ændring af et projekt kan godkendes af NaturErhvervstyrelsen på betingelse af, at ændringen er i overensstemmelse med projektets formål. Anmodning om ændring af projektet skal indsendes via e-mail. Ansøgning om ændring af et projekt skal godkendes af NaturErhvervstyrelsen, inden ændringen må sættes i gang. Stk. 2. Anmodning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet. Anmodning om forlængelse af projektperioden skal dog være modtaget i NaturErhvervstyrelsen senest 10 dage før den dato, hvor projektet senest skal være afsluttet. Stk. 3. Tilsagnsbeløbet kan ikke forhøjes i forbindelse med ændring af et projekt. Stk. 4. Anmodning om ændring af et projekt kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 8."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. NaturErhvervstyrelsen kan efter ansøgning tillade, at tilsagnet overdrages til en anden, der ifølge § 2, stk. 1, kan være tilsagnshaver. Den, der får overdraget tilsagnet, overtager alle rettigheder og forpligtelser efter tilsagnet. Stk. 2. Ansøgning efter stk. 1, skal indsendes på et særligt skema, der tilgås via NaturErhvervstyrelsens hjemmeside. Ansøgningen skal indsendes via e-mail."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Udbetaling af tilskud sker på baggrund af tilsagnshavers opgørelse over antal planter, der faktisk er plantet i projektet, dog maksimalt det antal, der er givet tilsagn om tilskud til. Anmodning om udbetaling af tilskud skal indsendes via e-mail på det udbetalingsskema, der findes på NaturErhvervstyrelsens hjemmeside, og vedlægges følgende: 1) Udbetalingsskemaet, hvor de påkrævede oplysninger er afgivet. 2) Eventuelle nødvendige tilladelser til projektet fra offentlige myndigheder. 3) En museumsudtalelse, hvis beplantningen er etableret ved pløjning dybere end pløjning med almindelig plov. 4) Dokumentation for eventuelle andre offentlige tilskud. 5) En liste over de anvendte planters art, oprindelse og kvalitet. 6) Dokumentation for eventuelle afholdte udbud. 7) Ved anmodning om slutudbetaling: En slutrapport, der skal udfærdiges på et særligt skema, der findes på NaturErhvervstyrelsens hjemmeside. Stk. 2. Tilskud kan udbetales i én rate og én slutudbetaling. Rateudbetalingen er på 80 pct. af det samlede tilsagnsbeløb. Den første udbetaling kan ske, når beplantningerne er etableret, og afsyning er foretaget. Stk. 3. Anmodning om slutudbetaling skal være modtaget i NaturErhvervstyrelsen senest tre måneder efter den dato, hvor projektet senest skal være afsluttet. Stk. 4. Inden slutudbetaling er det en betingelse, at NaturErhvervstyrelsen har godkendt slutrapporten."
    },
    {
      "provision_ref": "9:16",
      "chapter": "9",
      "section": "16",
      "content": "§ 16. NaturErhvervstyrelsen overfører tilskuddet til tilsagnshavers NemKonto."
    },
    {
      "provision_ref": "10:17",
      "chapter": "10",
      "section": "17",
      "content": "§ 17. NaturErhvervstyrelsen træffer afgørelse om helt eller delvist bortfald af tilsagn og tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter lovens § 8 og § 9, stk. 2, 3) hele projektet eller væsentlige dele af projektet ikke gennemføres i overensstemmelse med tilsagnet, jf. dog § 18, eller 4) et eller flere kriterier for støtteberettigelse i kapitel 4 ikke er opfyldt."
    },
    {
      "provision_ref": "10:18",
      "chapter": "10",
      "section": "18",
      "content": "§ 18. NaturErhvervstyrelsen træffer afgørelse om nedsættelse af tilskud med en procentsats og tilbagebetaling af tilskud og eventuel bortfald af tilsagn ved overtrædelse af en forpligtelse, jf. kapitel 5, ud fra en vurdering af alvor, omfang og varighed af overtrædelsen, og hvorvidt der er tale om gentagelse, jf. artikel 35 i Kommissionens delegerede forordning nr. 640/2014 af 11. marts 2014. Stk. 2. Stk. 1 finder kun anvendelse for overtrædelser, hvor projektet efter NaturErhvervstyrelsens vurdering fortsat lever op til formålet med ordning, og projektet ville være blevet prioriteret, jf. § 8, da tilsagnet ellers bortfalder. Stk. 3. For at fastlægge omfanget af en overtrædelse vurderer NaturErhvervstyrelsen, hvor stor en del af projektet, som er berørt af overtrædelsen, og der sker kun nedsættelse for den del. Stk. 4. For at fastlægge alvoren og varigheden af en overtrædelse, foretager NaturErhvervstyrelsen en faglig vurdering, der placerer overtrædelsen i en af 6 vægtningskategorier. Vægtningskategorierne fremgår af bilag 3 og anvendes til udregningen af point, jf. stk. 5. Stk. 5. NaturErhvervstyrelsen beregner det antal point, som hver overtrædelse medfører, jf. bilag 4. Stk. 6. Ud fra det samlede antal point for overtrædelser af forpligtelser, jf. stk. 5, nedsætter NaturErhvervstyrelsen tilskuddet i forhold til formålet med tilskudsordningen med en procentsats, der fremgår af bilag 5. Nedsættelsen kan dog maksimalt udgøre 100 pct. Stk. 7. Ved gentagen overtrædelse af en forpligtelse, forhøjes sanktionspointene for den samme overtrædelse. En vurdering af gentagelser afhænger af, hvorvidt NaturErhvervstyrelsen har konstateret lignende overtrædelse i løbet af de sidste 4 år eller i løbet af hele programmeringsperioden 2014-2020 i forbindelse med den samme støttemodtager og den samme foranstaltning eller type af operation eller, for så vidt angår programmeringsperioden 2007-2013, en lignende foranstaltning."
    },
    {
      "provision_ref": "10:19",
      "chapter": "10",
      "section": "19",
      "content": "§ 19. NaturErhvervstyrelsen nedsætter tilskuddet som følger, hvis projektet afsluttes efter datoen for projektets afslutning, som fastsat i tilsagnet, jf. § 11, nr. 4: 1) 0-30 kalenderdage for sent afslutning af projektet medfører 5 pct. nedsættelse. 2) 31-60 kalenderdage for sent afslutning af projektet medfører 10 pct. nedsættelse. 3) 61-90 kalenderdage for sent afslutning af projektet medfører 15 pct. nedsættelse. 4) Mere end 90 kalenderdage for sen afslutning af projektet medfører bortfald af tilsagn og tilbagebetaling af eventuel tidligere udbetalt rate."
    },
    {
      "provision_ref": "10:20",
      "chapter": "10",
      "section": "20",
      "content": "§ 20. NaturErhvervstyrelsen nedsætter slutudbetalingen med 1 pct. pr. kalenderdag ved for sent modtaget anmodning om udbetaling, jf. § 15, stk. 3, til og med den 20. kalenderdag. Stk. 2. En forsinkelse på mere end 20 kalenderdage medfører 100 pct. nedsættelse af slutudbetalingen og eventuel bortfald af tilsagn."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Ved manglende overholdelse af begge tidsfrister, jf. §§ 19 og 20, sanktioneres alene for den tidsfrist, der er overtrådt først."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Ved manglende skiltning, jf. § 11, nr. 6, og som beskrevet i bilag III i Kommissionens gennemførelsesforordning (EU) nr. 808/2014 af 17. juli 2014, nedsætter NaturErhvervstyrelsen udbetalingen ud fra alvor, omfang, varighed og gentagelse ved overtrædelsen."
    },
    {
      "provision_ref": "10:23",
      "chapter": "10",
      "section": "23",
      "content": "§ 23. NaturErhvervstyrelsen kan opretholde tilsagnet eller foretage en forholdsmæssig nedsættelse af den samlede værdi af de tilskudsberettigede udgifter der skulle have været i udbud, hvis udbudsloven eller lov om indhentning af tilbud i bygge- og anlægssektorens regler ikke er overholdt. Stk. 2. Overtrædelse af bestemmelsen i stk. 1, medfører, at tilskuddet nedsættes forholdsmæssigt ud fra en vurdering af art af overtrædelsen og det eventuelle tab for ELFUL, jf. artikel 143, stk. 2, i forordning nr. 1303/2013."
    },
    {
      "provision_ref": "10:24",
      "chapter": "10",
      "section": "24",
      "content": "§ 24. NaturErhvervstyrelsen kræver tilskuddet delvist tilbagebetalt, hvis projektet ikke opretholdes i 3 år, jf. § 11, nr. 7. Der anvendes følgende procentsatser: 1) Hvis projektet er opretholdt i 0-18 måneder, medfører det, at 80 pct. af tilskuddet kræves tilbagebetalt. 2) Hvis projektet er opretholdt i 18-36 måneder, medfører det, at 40 pct. af tilskuddet kræves tilbagebetalt."
    },
    {
      "provision_ref": "11:25",
      "chapter": "11",
      "section": "25",
      "content": "§ 25. Bekendtgørelsen træder i kraft den 1. marts 2016."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. NaturErhvervstyrelsen kan give tilsagn om tilskud til etablering og udvidelse af eksisterende hegn eller småbeplantning, hvor formålet er at bidrage til i landdistrikterne at: 1) bevare og fremme den biologiske mangfoldighed ved at skabe gode levevilkår for dyr og planter, 2) bevare og fremme miljø-, natur-, klima-, kultur- og landskabsværdier, eller 3) etablere forbindelseslinjer i landskabet og at øge andelen af småbiotoper.",
      "valid_from": "2016-02-24",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilsagn om tilskud kan gives til følgende: 1) Ejere eller forpagtere af landbrugs- og naturarealer. 2) Foreninger eller sammenslutninger med mindst syv ejere eller forpagtere af landbrugs- og naturarealer. Der kan kun gives tilsagn om tilskud til foreninger eller sammenslutninger, hvis formål omfatter et eller flere af de i § 1 nævnte formål. Stk. 2. Tilsagn om tilskud kan ikke omfatte projekter, der helt eller delvis er beliggende på arealer, der er ejet af offentlige institutioner, offentlige virksomheder eller kommunale fællesskaber. Stk. 3. NaturErhvervstyrelsen kan ikke give tilskud til følgende projekter: 1) Projekter, hvortil der gives andre EU-tilskud. 2) Projekter, hvortil der er modtaget tilskud fra anden offentlig myndighed, undtagen særlige garantier, kautioner og lignende, jf. § 12, stk. 2. 3) Projekter, vedrørende aktiviteter, som tilsagnshaver er forpligtet til at gennemføre i medfør af anden lovgivning. 4) Projekter, som tilsagnshaver har afholdt udgifter til, inden ansøgning om tilsagn om tilskud er modtaget i NaturErhvervstyrelsen. 5) Projekter, hvor der varetages sædvanlige myndighedsopgaver. 6) Projekter, som omfatter beplantninger til afskærmning af tekniske anlæg.",
      "valid_from": "2016-02-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Afsyning: Besigtigelse på stedet af projektet, jf. artikel 48, stk. 5 i Kommissionens gennemførelsesforordning (EU) nr. 809/2014 af 17. juli 2014. 2) Anden ejendom: En ejendom, der ikke omfatter arealer i projektområdet, og som ejes af en fysisk eller juridisk person, der på tidspunktet for ansøgning om tilsagn om tilskud ikke er ejer af en ejendom, der omfatter arealer i projektområdet. 3) Beplantning: Et hegn eller en småbeplantning, der består af plantearter med de kvalitetsstandarder, der fremgår af bilag 1. 4) Dansk nærområde: Danmark samt de administrative enheder eller dele af administrative enheder, der er anført i højre kolonne i skemaet i bilag 2. 5) ELFUL: Den Europæiske Landbrugsfond for Udvikling af Landdistrikterne. 6) Landbrugs- og naturarealer: Landbrugs- og naturarealer omfatter ikke arealer med skov eller beliggende i skov, vandløb, søer og lignende, eller arealer der er beliggende i tæt tilknytning til haver, beboelsesbygninger, driftsbygninger og andre tekniske anlæg. 7) Museumsudtalelse: En udtalelse fra det lokale arkæologiske museum, hvor museets vurdering af, om der er risiko for at støde på skjulte fortidsminder ved det forestående arbejde, fremgår. 8) Projektareal: Det areal et kollektivt projekt omfatter, der fremkommer ved at tegne en cirkel med en radius, der svarer til den største afstand mellem projektarealets midte og den yderst placerede beplantning. 9) Tast selv-service: Miljø- og Fødevareministeriets Tast selv-service som tilgås via NaturErhvervstyrelsens hjemmeside. 10) Vækstsæson: 1. april til 30. september.",
      "valid_from": "2016-02-24",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Ansøgning om tilsagn om tilskud efter denne bekendtgørelse skal indsendes til NaturErhvervstyrelsen via Tast selv-service. Ansøgning om projektændringer og ansøgning om udbetaling skal indsendes via e-mail til NaturErhvervstyrelsen. Stk. 2. Al øvrig skriftlig kommunikation med NaturErhvervstyrelsen i forbindelse med tilskud efter denne bekendtgørelse skal ske via e-mail.",
      "valid_from": "2016-02-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. NaturErhvervstyrelsen forestår den fysiske og administrative kontrol samt den efterfølgende regnskabskontrol af projekter, der modtager tilskud.",
      "valid_from": "2016-02-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilsagn om tilskud indgives til NaturErhvervstyrelsen på det ansøgningsskema, der er tilgængeligt for ordningen i Tast selv-service. Stk. 2. Ansøgning om tilsagn om tilskud skal være modtaget i perioden 4. marts 2016 til 3. maj 2016. Stk. 3. Ansøgningen skal indeholde følgende: 1) Et udfyldt ansøgningsskema. 2) Indtegning af beplantningernes placering. 3) Beskrivelse af de beplantninger, projektet skal omfatte. 4) Opgørelse af antal planter i projektet. 5) Kopi af foreningens eller sammenslutningens gældende vedtægter, hvis der ansøges om tilsagn om tilskud til et kollektivt projekt. Stk. 4. I ansøgningen skal det godtgøres, at beplantninger bliver placeret, så de ikke hindrer den frie oversigt ved vejkryds, vejtilslutninger og vejsving. Stk. 5. Når ansøgning om tilsagn om tilskud er indgivet, må projektet sættes i gang for egen regning og risiko.",
      "valid_from": "2016-02-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. NaturErhvervstyrelsen træffer afgørelse om helt eller delvist afslag på ansøgninger, hvis 1) de påkrævede oplysninger i ansøgningen, jf. § 6, stk. 3, ikke er afgivet, 2) det ikke er godtgjort, at beplantninger bliver placeret, så de ikke hindrer den frie oversigt ved vejkryds, vejtilslutninger og vejsving, jf. § 6, stk. 4, 3) det ansøgte projekt eller investeringen ikke i tilstrækkeligt omfang bidrager til at opfylde formålet med ordningen, jf. § 1, eller 4) det ansøgte projekt eller investeringen ikke er tilstrækkelig set i forhold til projektets samlede udgifter.",
      "valid_from": "2016-02-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Inden for den bevillingsmæssige ramme foretager NaturErhvervstyrelsen en prioritering af de tilskudsberettigede ansøgninger, jf. stk. 2 og 3. Stk. 2. NaturErhvervstyrelsen foretager en prioritering af ansøgningerne inden for gruppen af de individuelle henholdsvis kollektive projekter på baggrund af følgende: 1) De individuelle projekter prioriteres på baggrund af antallet af beplantninger i projektet. I tilfælde af, at to eller flere projekter har samme antal beplantninger, går projekter med flere antal planter forud for projekter med færre antal planter. Beplantningerne i projektet må ikke være unaturligt opdelt, hvorved forstås, at der ikke er nogen faglig begrundelse for, at beplantningerne er opdelt. 2) De kollektive projekter prioriteres på baggrund af tætheden af planter i projektet, beregnet som antal planter per hektar projektareal, hvor høj tæthed går forud for lav tæthed. I tilfælde af, at to eller flere projekter har samme tæthed af planter, går projekter med flere antal beplantninger forud for projekter med færre antal beplantninger. Stk. 3. Hvis den fulde bevillingsmæssige ramme for individuelle henholdsvis kollektive projekter ikke søges, eller hvis der ikke gives tilsagn for den fulde bevillingsmæssige ramme, omfordeles midlerne til ansøgninger til kollektive henholdsvis individuelle projekter.",
      "valid_from": "2016-02-24",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Tilsagn om tilskud er betinget af følgende: 1) At projektet omfatter minimum 1.500 planter i alt og etableres med de plantearter, der fremgår af bilag 1. 2) At ansøger etablerer hegn som sammenhængende beplantninger med 3-7 planterækker, jf. dog stk. 2, og/eller vil etablere småbeplantninger, som beplantninger på mindre end 0,5 ha. 3) At projekter, der omfatter udvidelse af eksisterende hegn sker med 1-6 planterækker, så hegnet maksimalt bliver op til 7 planterækker i alt, og småbeplantning maksimalt udvides, så småbeplantningen bliver mindre end 0,5 ha i alt. 4) At tilsagnshaver er ansvarlig for, at projektet gennemføres. 5) At individuelle projekter etableres på tilsagnshavers ejede eller forpagtede landbrugs- og naturarealer, jf. § 3, nr. 6. 6) At kollektive projekter etableres på landbrugs- og naturarealer, jf. § 3, nr. 6, med mindst syv ejere eller forpagtere. 7) At tilsagnshaver opnår de nødvendige tilladelser fra offentlige myndigheder inden anmodning om udbetaling indsendes. 8) At tilsagnshaver sikrer, at kontrolmyndigheden har adgang til projektområderne og det fysiske projektmateriale i forbindelse med kontrol. 9) At projektet ikke påbegyndes, før ansøger har ansøgt om tilsagn. 10) At tilsagnshaver ejer beplantningerne. 11) At tilsagnshaver, hvis beplantningen etableres ved pløjning dybere end pløjning med almindelig plov, indhenter og følger museumsudtalelsen om dybdepløjning. 12) At beplantninger placeres, så der er en afstand på mindst 15 meter mellem den enkelte beplantning og arealer, der på tidspunktet for ansøgning om tilsagn om tilskud er udlagt som have på en anden ejendom, jf. § 3, nr. 2, og mellem den enkelte beplantning og bygninger, der er placeret på en anden ejendom, og som på tidspunktet for ansøgning om tilsagn om tilskud anvendes til beboelse, jf. dog stk. 3. 13) At beplantninger placeres, så de ikke hindrer den frie oversigt ved vejkryds, vejtilslutninger og vejsving. Stk. 2. NaturErhvervstyrelsen kan i særlige tilfælde, hvor kulturhistoriske eller landskabelige hensyn tilsiger det, i tilsagnet fastsætte, at der skal etableres færre antal rækker end de i stk. 1, nr. 2 og 3 anførte. Stk. 3. Stk. 1, nr. 12 finder ikke anvendelse, hvis ansøgningen om tilsagn om tilskud er vedlagt en skriftlig erklæring fra ejeren af den pågældende anden ejendom om accept af en anden mindste afstand. Afstanden skal fremgå af erklæringen.",
      "valid_from": "2016-02-24",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilsagnshaver er forpligtet til følgende: 1) At gennemføre projektet i overensstemmelse med tilsagnet. 2) At etablere projektet med det i tilsagnet anførte antal planter. 3) At etablere hegn og småbeplantninger som anført i tilsagnet. 4) At etablere hvert hegn og hver småbeplantning med mindst 75 pct. løvfældende planter, jf. dog stk. 2. 5) At etablere hvert hegn og hver småbeplantning med mindst 25 pct. planter fra en eller flere af plantearterne navr, spidsløn, ær, almindelig hvidtjørn, engriflet hvidtjørn, tørst, dunet gedeblad, vildæble, fuglekirsebær, mirabel, kræge, hæg, slåen, fjeldribs, øret pil, seljepil, gråpil, femhannet pil, røn, seljerøn, småbladet lind og storbladet lind, som er til gavn for bier og andre bestøvende insekter, jf. dog stk. 2. 6) At etablere de beplantninger, der er omfattet af tilsagnet, med plantemateriale, der er i overensstemmelse med de anførte krav til plantekvalitet, der fremgår af bilag 1. 7) At anvende plantemateriale for plantearter hjemmehørende i dansk nærområde, der stammer fra frøkilder i dansk nærområde, jf. bilag 2, jf. dog stk. 3. 8) At anvende leverandører af planter, som er momsregistrerede og opfylder Miljø- og Fødevareministeriets bestemmelser om herkomst- og sundhedskontrol, jf. bekendtgørelse nr. 1479 af 12. december 2013 om skovfrø og planter og bekendtgørelse nr. 1285 af 16. november 2015 om planter. 9) At etablere beplantninger, så de fremstår som en selvstændig beplantning i den periode, hvor projektet skal opretholdes, jf. § 11, nr. 7. 10) At renholde beplantningerne i 3 vækstsæsoner, jf. § 3, nr. 10. 11) At holde udbetalingsanmodning med tilhørende originale regnskabsbilag tilgængelig i mindst 5,5 år, regnet fra datoen for slutudbetaling af tilskud. 12) At holde dokumentation for, at udbudsloven eller lov om indhentning af tilbud i bygge- og anlægssektoren er overholdt, tilgængelig i mindst 5,5 år fra datoen for slutudbetaling af tilskud, hvis projektet eller dele heraf er omfattet af udbudsloven eller lov om indhentning af tilbud i bygge- og anlægssektoren. Stk. 2. NaturErhvervstyrelsen kan i særlige tilfælde godkende, at projektet etableres med mindre end 75 pct. løvfældende planter og mindre end 25 pct. planter til gavn for bier og andre bestøvende insekter som nævnt i stk. 1, nr. 4 og 5. Stk. 3. NaturErhvervstyrelsen kan i tilfælde, hvor der er mangel på plantemateriale, der stammer fra frøkilder i dansk nærområde, dispensere fra den i stk. 1, nr. 7 anførte forpligtelse.",
      "valid_from": "2016-02-24",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Tilsagn om tilskud er endvidere betinget af følgende: 1) At ansøger og tilsagnshaver afgiver de oplysninger, NaturErhvervstyrelsen anmoder om til brug for sagsbehandlingen. 2) At ansøger i ansøgningen om tilsagn om tilskud oplyser, om projektet eller dele heraf er omfattet af udbudsloven eller lov om indhentning af tilbud i bygge- og anlægssektoren. 3) At tilsagnshaver afgiver de oplysninger, som NaturErhvervstyrelsen beder om, to år efter projektet er afsluttet. Oplysningerne skal være nødvendige for at kunne overvåge og evaluere Landdistriktsprogrammet, navnlig med hensyn til at opfylde specifikke mål og prioriteter, jf. artikel 71 i Europa-Parlamentets og Rådets forordning nr. 1305/2013 af 17. december 2013. 4) At projektet afsluttes senest den dato, der er anført i tilsagnet, dog senest 4 år fra datoen for tilsagn, jf. dog § 13. 5) At tilsagnshaver sender udbetalingsanmodning med tilhørende dokumenter rettidigt til NaturErhvervstyrelsen, jf. § 15, stk. 3. 6) At tilsagnshaver informerer om den offentlige medfinansiering af projektet, herunder skilter, som nærmere fastsat i tilsagnet. 7) At projektet ikke ændres væsentligt, ophører eller flyttes uden for projektområdet, i 3 år fra datoen for slutudbetaling.",
      "valid_from": "2016-02-24",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. NaturErhvervstyrelsen kan give tilskud på 50 pct. af standardprisen på 24 kr. pr. tilskudsberettigede plante, jf. bilag 1, jf. dog stk. 2 og 3. Stk. 2. Tilskud efter denne bekendtgørelse kan kombineres med anden offentlig, national støtte i form af garanti, kaution eller lignende, til udgifter, der er tilskudsberettigede efter denne bekendtgørelse. Stk. 3. Ydes der anden støtte som nævnt i stk. 2, nedsættes tilskuddet efter denne bekendtgørelse, så den samlede offentlige støtte ikke overstiger det maksimale loft, der er fastsat i stk. 1.",
      "valid_from": "2016-02-24",
      "valid_to": null
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Ændring af et projekt kan godkendes af NaturErhvervstyrelsen på betingelse af, at ændringen er i overensstemmelse med projektets formål. Anmodning om ændring af projektet skal indsendes via e-mail. Ansøgning om ændring af et projekt skal godkendes af NaturErhvervstyrelsen, inden ændringen må sættes i gang. Stk. 2. Anmodning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet. Anmodning om forlængelse af projektperioden skal dog være modtaget i NaturErhvervstyrelsen senest 10 dage før den dato, hvor projektet senest skal være afsluttet. Stk. 3. Tilsagnsbeløbet kan ikke forhøjes i forbindelse med ændring af et projekt. Stk. 4. Anmodning om ændring af et projekt kan ikke godkendes, såfremt ændringen betyder, at projektet i sin ændrede form ikke ville være blevet prioriteret, jf. § 8.",
      "valid_from": "2016-02-24",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. NaturErhvervstyrelsen kan efter ansøgning tillade, at tilsagnet overdrages til en anden, der ifølge § 2, stk. 1, kan være tilsagnshaver. Den, der får overdraget tilsagnet, overtager alle rettigheder og forpligtelser efter tilsagnet. Stk. 2. Ansøgning efter stk. 1, skal indsendes på et særligt skema, der tilgås via NaturErhvervstyrelsens hjemmeside. Ansøgningen skal indsendes via e-mail.",
      "valid_from": "2016-02-24",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Udbetaling af tilskud sker på baggrund af tilsagnshavers opgørelse over antal planter, der faktisk er plantet i projektet, dog maksimalt det antal, der er givet tilsagn om tilskud til. Anmodning om udbetaling af tilskud skal indsendes via e-mail på det udbetalingsskema, der findes på NaturErhvervstyrelsens hjemmeside, og vedlægges følgende: 1) Udbetalingsskemaet, hvor de påkrævede oplysninger er afgivet. 2) Eventuelle nødvendige tilladelser til projektet fra offentlige myndigheder. 3) En museumsudtalelse, hvis beplantningen er etableret ved pløjning dybere end pløjning med almindelig plov. 4) Dokumentation for eventuelle andre offentlige tilskud. 5) En liste over de anvendte planters art, oprindelse og kvalitet. 6) Dokumentation for eventuelle afholdte udbud. 7) Ved anmodning om slutudbetaling: En slutrapport, der skal udfærdiges på et særligt skema, der findes på NaturErhvervstyrelsens hjemmeside. Stk. 2. Tilskud kan udbetales i én rate og én slutudbetaling. Rateudbetalingen er på 80 pct. af det samlede tilsagnsbeløb. Den første udbetaling kan ske, når beplantningerne er etableret, og afsyning er foretaget. Stk. 3. Anmodning om slutudbetaling skal være modtaget i NaturErhvervstyrelsen senest tre måneder efter den dato, hvor projektet senest skal være afsluttet. Stk. 4. Inden slutudbetaling er det en betingelse, at NaturErhvervstyrelsen har godkendt slutrapporten.",
      "valid_from": "2016-02-24",
      "valid_to": null
    },
    {
      "provision_ref": "9:16",
      "chapter": "9",
      "section": "16",
      "content": "§ 16. NaturErhvervstyrelsen overfører tilskuddet til tilsagnshavers NemKonto.",
      "valid_from": "2016-02-24",
      "valid_to": null
    },
    {
      "provision_ref": "10:17",
      "chapter": "10",
      "section": "17",
      "content": "§ 17. NaturErhvervstyrelsen træffer afgørelse om helt eller delvist bortfald af tilsagn og tilbagebetaling af tilskud, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter lovens § 8 og § 9, stk. 2, 3) hele projektet eller væsentlige dele af projektet ikke gennemføres i overensstemmelse med tilsagnet, jf. dog § 18, eller 4) et eller flere kriterier for støtteberettigelse i kapitel 4 ikke er opfyldt.",
      "valid_from": "2016-02-24",
      "valid_to": null
    },
    {
      "provision_ref": "10:18",
      "chapter": "10",
      "section": "18",
      "content": "§ 18. NaturErhvervstyrelsen træffer afgørelse om nedsættelse af tilskud med en procentsats og tilbagebetaling af tilskud og eventuel bortfald af tilsagn ved overtrædelse af en forpligtelse, jf. kapitel 5, ud fra en vurdering af alvor, omfang og varighed af overtrædelsen, og hvorvidt der er tale om gentagelse, jf. artikel 35 i Kommissionens delegerede forordning nr. 640/2014 af 11. marts 2014. Stk. 2. Stk. 1 finder kun anvendelse for overtrædelser, hvor projektet efter NaturErhvervstyrelsens vurdering fortsat lever op til formålet med ordning, og projektet ville være blevet prioriteret, jf. § 8, da tilsagnet ellers bortfalder. Stk. 3. For at fastlægge omfanget af en overtrædelse vurderer NaturErhvervstyrelsen, hvor stor en del af projektet, som er berørt af overtrædelsen, og der sker kun nedsættelse for den del. Stk. 4. For at fastlægge alvoren og varigheden af en overtrædelse, foretager NaturErhvervstyrelsen en faglig vurdering, der placerer overtrædelsen i en af 6 vægtningskategorier. Vægtningskategorierne fremgår af bilag 3 og anvendes til udregningen af point, jf. stk. 5. Stk. 5. NaturErhvervstyrelsen beregner det antal point, som hver overtrædelse medfører, jf. bilag 4. Stk. 6. Ud fra det samlede antal point for overtrædelser af forpligtelser, jf. stk. 5, nedsætter NaturErhvervstyrelsen tilskuddet i forhold til formålet med tilskudsordningen med en procentsats, der fremgår af bilag 5. Nedsættelsen kan dog maksimalt udgøre 100 pct. Stk. 7. Ved gentagen overtrædelse af en forpligtelse, forhøjes sanktionspointene for den samme overtrædelse. En vurdering af gentagelser afhænger af, hvorvidt NaturErhvervstyrelsen har konstateret lignende overtrædelse i løbet af de sidste 4 år eller i løbet af hele programmeringsperioden 2014-2020 i forbindelse med den samme støttemodtager og den samme foranstaltning eller type af operation eller, for så vidt angår programmeringsperioden 2007-2013, en lignende foranstaltning.",
      "valid_from": "2016-02-24",
      "valid_to": null
    },
    {
      "provision_ref": "10:19",
      "chapter": "10",
      "section": "19",
      "content": "§ 19. NaturErhvervstyrelsen nedsætter tilskuddet som følger, hvis projektet afsluttes efter datoen for projektets afslutning, som fastsat i tilsagnet, jf. § 11, nr. 4: 1) 0-30 kalenderdage for sent afslutning af projektet medfører 5 pct. nedsættelse. 2) 31-60 kalenderdage for sent afslutning af projektet medfører 10 pct. nedsættelse. 3) 61-90 kalenderdage for sent afslutning af projektet medfører 15 pct. nedsættelse. 4) Mere end 90 kalenderdage for sen afslutning af projektet medfører bortfald af tilsagn og tilbagebetaling af eventuel tidligere udbetalt rate.",
      "valid_from": "2016-02-24",
      "valid_to": null
    },
    {
      "provision_ref": "10:20",
      "chapter": "10",
      "section": "20",
      "content": "§ 20. NaturErhvervstyrelsen nedsætter slutudbetalingen med 1 pct. pr. kalenderdag ved for sent modtaget anmodning om udbetaling, jf. § 15, stk. 3, til og med den 20. kalenderdag. Stk. 2. En forsinkelse på mere end 20 kalenderdage medfører 100 pct. nedsættelse af slutudbetalingen og eventuel bortfald af tilsagn.",
      "valid_from": "2016-02-24",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Ved manglende overholdelse af begge tidsfrister, jf. §§ 19 og 20, sanktioneres alene for den tidsfrist, der er overtrådt først.",
      "valid_from": "2016-02-24",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Ved manglende skiltning, jf. § 11, nr. 6, og som beskrevet i bilag III i Kommissionens gennemførelsesforordning (EU) nr. 808/2014 af 17. juli 2014, nedsætter NaturErhvervstyrelsen udbetalingen ud fra alvor, omfang, varighed og gentagelse ved overtrædelsen.",
      "valid_from": "2016-02-24",
      "valid_to": null
    },
    {
      "provision_ref": "10:23",
      "chapter": "10",
      "section": "23",
      "content": "§ 23. NaturErhvervstyrelsen kan opretholde tilsagnet eller foretage en forholdsmæssig nedsættelse af den samlede værdi af de tilskudsberettigede udgifter der skulle have været i udbud, hvis udbudsloven eller lov om indhentning af tilbud i bygge- og anlægssektorens regler ikke er overholdt. Stk. 2. Overtrædelse af bestemmelsen i stk. 1, medfører, at tilskuddet nedsættes forholdsmæssigt ud fra en vurdering af art af overtrædelsen og det eventuelle tab for ELFUL, jf. artikel 143, stk. 2, i forordning nr. 1303/2013.",
      "valid_from": "2016-02-24",
      "valid_to": null
    },
    {
      "provision_ref": "10:24",
      "chapter": "10",
      "section": "24",
      "content": "§ 24. NaturErhvervstyrelsen kræver tilskuddet delvist tilbagebetalt, hvis projektet ikke opretholdes i 3 år, jf. § 11, nr. 7. Der anvendes følgende procentsatser: 1) Hvis projektet er opretholdt i 0-18 måneder, medfører det, at 80 pct. af tilskuddet kræves tilbagebetalt. 2) Hvis projektet er opretholdt i 18-36 måneder, medfører det, at 40 pct. af tilskuddet kræves tilbagebetalt.",
      "valid_from": "2016-02-24",
      "valid_to": null
    },
    {
      "provision_ref": "11:25",
      "chapter": "11",
      "section": "25",
      "content": "§ 25. Bekendtgørelsen træder i kraft den 1. marts 2016.",
      "valid_from": "2016-02-24",
      "valid_to": null
    }
  ],
  "definitions": []
}
