{
  "id": "2021:1573",
  "type": "statute",
  "title": "Bekendtgørelse om krav om mundbind m.v. i kollektiv trafik m.v. i forbindelse med håndtering af covid-19",
  "short_name": "BEK H#LOKDOK04",
  "status": "in_force",
  "issued_date": "2021-07-03",
  "url": "https://www.retsinformation.dk/eli/lta/2021/1573/xml",
  "description": "Retsinformation source. DocumentId=DG000149; AccessionNumber=B20210157305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. For at forebygge og inddæmme udbredelsen af covid-19 skal rejsende på 12 år og derover have tildækket mund og næse ved brug af mundbind eller visir ved følgende former for kollektiv trafik m.v., jf. dog §§ 2-5: 1) Togtrafik, herunder privatbaner, letbaner og metro. 2) Buskørsel, dvs. både lokale og regionale busruter, skolebusser, x-busser, fjernbusser, turistbusser og anden kørsel i bus, der kræver tilladelse i henhold til lov om buskørsel. 3) Færgetrafik, herunder indenrigsfærger og færger, der sejler mellem Danmark og havne i udlandet. Stk. 2. Uberettiget undladelse af at bære mundbind eller visir efter stk. 1 kan medføre bortvisning."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kravet om mundbind eller visir i § 1, stk. 1, finder ikke anvendelse, når den rejsende sidder ned eller befinder sig på et udendørsareal, herunder på en færge."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kravet om mundbind eller visir i § 1, stk. 1, gælder ikke for deltagere i studenterkørselsarrangementer i bus under fejring af endt gymnasial uddannelse (studenterkørsel)."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kravet om mundbind eller visir i § 1, stk. 1, gælder ikke personer med nedsat bevidsthedsniveau, fysiske eller mentale svækkelser eller andet, der gør, at de ikke er i stand til at bære mundbind eller visir."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Uanset § 1, stk. 1, kan mundbind eller visir fjernes helt eller delvist, hvis der er en anerkendelsesværdig årsag til det, herunder i følgende situationer: 1) Under kortvarig indtagelse af mad og drikke, såfremt dette er tilladt i henhold til ordensregler for det pågældende transportmiddel. 2) Under indtagelse af medicin. 3) Under ophold i eget køretøj under færgeoverfart, såfremt dette er tilladt i henhold til færgeselskabets ordensregler. 4) Under samtale med personer, der mundaflæser. 5) Hvis mundbindet eller visiret giver vejrtrækningsbesvær eller kvælningsfornemmelser. 6) Hvis politiet skal foretage identifikation. 7) Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir. 8) Under ophold i aflukkede rum, herunder egen færgekahyt eller togkupé, såfremt passageren er alene, eller det alene er samrejsende passagerer, som er til stede i rummet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ved mundbind forstås i § 1, stk. 1, engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet. Stk. 2. Ved visir forstås i § 1, stk. 1, skærme af plastik, der dækker øjne, næse og mund eller næse og mund, men som ikke er tætsluttende omkring ansigtet."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Jernbanevirksomheder, der udfører offentlig servicetrafik på kontrakt med staten, trafikselskaber og udmeldte økommuner, jf. lov om trafikselskaber, Metroselskabet I/S, færgeselskaber, kommunalbestyrelser, regionsråd og busselskaber med tilladelse i henhold til lov om buskørsel, skal opfylde følgende krav: 1) Kravet om mundbind eller visir, samt muligheden for bortvisning af rejsende, som uberettiget undlader at bruge mundbind eller visir, skal fremgå af rejseregler, ordensregler eller lignende. 2) Der skal i transportmidler, jf. § 1, stk. 1, og på tog-, metro- eller busstationer, letbanestoppesteder, letbanestationer og i færgeterminaler opsættes skilte eller andet informationsmateriale om kravet om at bruge mundbind eller visir, jf. §§ 1 og 8. 3) Der skal ske håndhævelse af rejseregler, ordensregler eller lignende om mundbind eller visir i overensstemmelse med den sædvanlige håndhævelse af sådanne regler m.v."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Arbejdsgivere for ansatte i kollektiv trafik m.v., jf. § 1, stk. 1, skal påse, at de ansatte i arbejdstiden har tildækket mund og næse ved brug af mundbind eller visir, så længe de ansatte befinder sig i transportmidlet, jf. § 1, stk. 1, medmindre de ansatte sidder ned eller befinder sig på et udendørsareal, herunder på en færge, eller i et aflukket rum eller bag en afskærmning, hvortil det alene er ansatte, der har adgang, jf. dog stk. 2. Stk. 2. Uanset stk. 1 kan mundbind eller visir fjernes midlertidigt, hvis der i en konkret færdselssituation opstår problemer med den ansattes mulighed for udsyn."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Med bøde straffes den, der overtræder § 7 eller § 8, stk. 1. Stk. 2. Med bøde straffes den, der ikke forlader transportmidlet, jf. § 1, stk. 1, efter at være blevet bortvist i forbindelse med den håndhævelse, som transportvirksomheder m.v., jf. § 7, foretager i medfør af § 7, nr. 1 og 3. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 8. juli 2021. Stk. 2. Bekendtgørelsen ophæves den 1. september 2021. Stk. 3. Bekendtgørelse nr. 1248 af 10. juni 2021 om krav om mundbind m.v. i kollektiv trafik m.v. i forbindelse med håndtering af covid-19 ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. For at forebygge og inddæmme udbredelsen af covid-19 skal rejsende på 12 år og derover have tildækket mund og næse ved brug af mundbind eller visir ved følgende former for kollektiv trafik m.v., jf. dog §§ 2-5: 1) Togtrafik, herunder privatbaner, letbaner og metro. 2) Buskørsel, dvs. både lokale og regionale busruter, skolebusser, x-busser, fjernbusser, turistbusser og anden kørsel i bus, der kræver tilladelse i henhold til lov om buskørsel. 3) Færgetrafik, herunder indenrigsfærger og færger, der sejler mellem Danmark og havne i udlandet. Stk. 2. Uberettiget undladelse af at bære mundbind eller visir efter stk. 1 kan medføre bortvisning.",
      "valid_from": "2021-07-03",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Kravet om mundbind eller visir i § 1, stk. 1, finder ikke anvendelse, når den rejsende sidder ned eller befinder sig på et udendørsareal, herunder på en færge.",
      "valid_from": "2021-07-03",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Kravet om mundbind eller visir i § 1, stk. 1, gælder ikke for deltagere i studenterkørselsarrangementer i bus under fejring af endt gymnasial uddannelse (studenterkørsel).",
      "valid_from": "2021-07-03",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kravet om mundbind eller visir i § 1, stk. 1, gælder ikke personer med nedsat bevidsthedsniveau, fysiske eller mentale svækkelser eller andet, der gør, at de ikke er i stand til at bære mundbind eller visir.",
      "valid_from": "2021-07-03",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Uanset § 1, stk. 1, kan mundbind eller visir fjernes helt eller delvist, hvis der er en anerkendelsesværdig årsag til det, herunder i følgende situationer: 1) Under kortvarig indtagelse af mad og drikke, såfremt dette er tilladt i henhold til ordensregler for det pågældende transportmiddel. 2) Under indtagelse af medicin. 3) Under ophold i eget køretøj under færgeoverfart, såfremt dette er tilladt i henhold til færgeselskabets ordensregler. 4) Under samtale med personer, der mundaflæser. 5) Hvis mundbindet eller visiret giver vejrtrækningsbesvær eller kvælningsfornemmelser. 6) Hvis politiet skal foretage identifikation. 7) Hvis børn og unge eller personer med psykisk eller fysisk funktionsnedsættelse af forskellige årsager skal trøstes eller bliver skræmt over brugen af mundbind eller visir. 8) Under ophold i aflukkede rum, herunder egen færgekahyt eller togkupé, såfremt passageren er alene, eller det alene er samrejsende passagerer, som er til stede i rummet.",
      "valid_from": "2021-07-03",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ved mundbind forstås i § 1, stk. 1, engangsmundbind eller stofmundbind, der dækker næse og mund, og som er fæstnet med snor, elastik eller lignende bag ørerne eller bag hovedet og er tætsluttende omkring ansigtet. Stk. 2. Ved visir forstås i § 1, stk. 1, skærme af plastik, der dækker øjne, næse og mund eller næse og mund, men som ikke er tætsluttende omkring ansigtet.",
      "valid_from": "2021-07-03",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Jernbanevirksomheder, der udfører offentlig servicetrafik på kontrakt med staten, trafikselskaber og udmeldte økommuner, jf. lov om trafikselskaber, Metroselskabet I/S, færgeselskaber, kommunalbestyrelser, regionsråd og busselskaber med tilladelse i henhold til lov om buskørsel, skal opfylde følgende krav: 1) Kravet om mundbind eller visir, samt muligheden for bortvisning af rejsende, som uberettiget undlader at bruge mundbind eller visir, skal fremgå af rejseregler, ordensregler eller lignende. 2) Der skal i transportmidler, jf. § 1, stk. 1, og på tog-, metro- eller busstationer, letbanestoppesteder, letbanestationer og i færgeterminaler opsættes skilte eller andet informationsmateriale om kravet om at bruge mundbind eller visir, jf. §§ 1 og 8. 3) Der skal ske håndhævelse af rejseregler, ordensregler eller lignende om mundbind eller visir i overensstemmelse med den sædvanlige håndhævelse af sådanne regler m.v.",
      "valid_from": "2021-07-03",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Arbejdsgivere for ansatte i kollektiv trafik m.v., jf. § 1, stk. 1, skal påse, at de ansatte i arbejdstiden har tildækket mund og næse ved brug af mundbind eller visir, så længe de ansatte befinder sig i transportmidlet, jf. § 1, stk. 1, medmindre de ansatte sidder ned eller befinder sig på et udendørsareal, herunder på en færge, eller i et aflukket rum eller bag en afskærmning, hvortil det alene er ansatte, der har adgang, jf. dog stk. 2. Stk. 2. Uanset stk. 1 kan mundbind eller visir fjernes midlertidigt, hvis der i en konkret færdselssituation opstår problemer med den ansattes mulighed for udsyn.",
      "valid_from": "2021-07-03",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Med bøde straffes den, der overtræder § 7 eller § 8, stk. 1. Stk. 2. Med bøde straffes den, der ikke forlader transportmidlet, jf. § 1, stk. 1, efter at være blevet bortvist i forbindelse med den håndhævelse, som transportvirksomheder m.v., jf. § 7, foretager i medfør af § 7, nr. 1 og 3. Stk. 3. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2021-07-03",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Bekendtgørelsen træder i kraft den 8. juli 2021. Stk. 2. Bekendtgørelsen ophæves den 1. september 2021. Stk. 3. Bekendtgørelse nr. 1248 af 10. juni 2021 om krav om mundbind m.v. i kollektiv trafik m.v. i forbindelse med håndtering af covid-19 ophæves.",
      "valid_from": "2021-07-03",
      "valid_to": null
    }
  ],
  "definitions": [
    {
      "term": "mundbind",
      "definition": "i § 1, stk",
      "source_provision": "1:6"
    }
  ]
}
