{
  "id": "2016:1381",
  "type": "statute",
  "title": "Bekendtgørelse om tilgængeliggørelse på markedet af ikke-automatiske vægte",
  "short_name": "BEK H#LOKDOK04",
  "status": "in_force",
  "issued_date": "2016-11-25",
  "url": "https://www.retsinformation.dk/eli/lta/2016/1381/xml",
  "description": "Retsinformation source. DocumentId=BP001801; AccessionNumber=B20160138105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse gælder for ikke-automatiske vægte."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse skelnes der mellem følgende anvendelsesområder for ikke-automatiske vægte: 1) Bestemmelse af massen ved kommercielle transaktioner. 2) Bestemmelse af massen ved beregning af afgift, told, skat, bonus, bøde, vederlag, godtgørelse eller betaling af lignende art. 3) Bestemmelse af massen med henblik på anvendelse af en lov eller en administrativ bestemmelse eller til brug for retslig ekspertise. 4) Bestemmelse af massen i medicinsk praksis ved vejning af patienter i forbindelse med helbredsovervågning, diagnose og medicinsk behandling. 5) Bestemmelse af massen ved fremstilling af receptpligtige lægemidler i apoteker og bestemmelse af massen ved analyser foretaget i medicinske og farmaceutiske laboratorier. 6) Fastsættelse af prisen ud fra massen ved direkte salg til offentligheden og fremstilling af færdigpakninger. 7) Alle andre end de i nr. 1-6 omhandlede formål."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Vægt: Et måleinstrument til bestemmelse af et legemes masse ved anvendelse af tyngdekraftens påvirkning af dette legeme. En vægt kan også anvendes til bestemmelse af andre masserelaterede størrelser, mængder, parametre eller karakteristika. 2) Ikke-automatisk vægt eller vægt: En vægt, der kræver en operatørs medvirken under vejningen. 3) Gøre tilgængelig på markedet: Enhver levering af en vægt med henblik på distribution, forbrug eller anvendelse på EU-markedet som led i erhvervsvirksomhed mod eller uden vederlag. 4) Bringe i omsætning: Den første tilgængeliggørelse af en vægt på EU-markedet. 5) Fabrikant: Enhver fysisk eller juridisk person, som fremstiller en vægt, eller som lader en sådan vægt konstruere eller fremstille og markedsfører denne vægt under eget navn eller varemærke. 6) Bemyndiget repræsentant: Enhver fysisk eller juridisk person, der er etableret i EU, og som har modtaget en skriftlig fuldmagt fra en fabrikant til at handle på dennes vegne i forbindelse med varetagelsen af specifikke opgaver. 7) Importør: Enhver fysisk eller juridisk person, der er etableret i EU, og som bringer en vægt med oprindelse i et tredjeland i omsætning på EU-markedet. 8) Distributør: Enhver fysisk eller juridisk person i forsyningskæden ud over fabrikanten eller importøren, der gør en vægt tilgængelig på markedet. 9) Erhvervsdrivende: Fabrikanten, den bemyndigede repræsentant, importøren og distributøren. 10) Teknisk specifikation: Et dokument, der fastsætter, hvilke tekniske krav en vægt skal opfylde. 11) Harmoniseret standard: Harmoniseret standard som defineret i artikel 2, nr. 1, litra c, i Europa-Parlamentets og Rådets forordning 1025/2012/EU. 12) Akkreditering: Akkreditering som defineret i artikel 2, nr. 10, i Europa-Parlamentets og Rådets forordning 765/2008/EF. 13) Nationalt akkrediteringsorgan: Et nationalt akkrediteringsorgan som defineret i artikel 2, nr. 11, i Europa-Parlamentets og Rådets forordning 765/2008/EF. 14) Overensstemmelsesvurdering: En proces til påvisning af, om de væsentlige krav for en vægt i denne bekendtgørelse er blevet opfyldt. 15) Overensstemmelsesvurderingsorgan: Et organ, der udfører overensstemmelsesvurderingsopgaver, herunder kalibrering, afprøvning, certificering og inspektion. 16) Tilbagekaldelse: Enhver foranstaltning, der har til formål at opnå, at en vægt, der allerede er gjort tilgængelig for slutbrugeren, returneres. 17) Tilbagetrækning: Enhver foranstaltning, der har til formål at forhindre, at en vægt i forsyningskæden gøres tilgængelig på markedet. 18) EU-harmoniseringslovgivning: Alle EU-retsakter, som harmoniserer betingelserne for markedsføring af produkter. 19) CE-mærkning: Mærkning, hvormed fabrikanten angiver, at vægten er i overensstemmelse med alle gældende krav i EU-harmoniseringslovgivning om anbringelse af denne mærkning."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. De vægte, der anvendes eller er bestemt til at anvendes til de i § 2, nr. 1-6, omhandlede formål, skal opfylde de i bilag 1 anførte væsentlige krav. Stk. 2. Er vægten udstyret eller forbundet med anordninger, som ikke anvendes eller er bestemt til at anvendes til de i § 2, nr. 1-6, omhandlede formål, er de pågældende anordninger undtaget fra disse væsentlige krav."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Fabrikanten skal, når denne bringer sine vægte, der er bestemt til at anvendes til de i § 2, nr. 1-6, anførte formål, i omsætning, sikre, at de er konstrueret og fremstillet i overensstemmelse med de væsentlige krav i bilag 1."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Fabrikanten skal for vægte, der er bestemt til at anvendes til de i § 2, nr. 1-6, anførte formål, udarbejde den tekniske dokumentation, der er omhandlet i bilag 2, og gennemføre eller få gennemført den i § 33 omhandlede relevante overensstemmelsesvurderingsprocedure. Stk. 2. Fabrikanten skal udarbejde en EU-overensstemmelseserklæring og anbringe CE-mærkningen og den supplerende metrologimærkning på vægten, når den tekniske dokumentation er udarbejdet og overensstemmelsesvurderingsproceduren er gennemført."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Fabrikanten skal for vægte, der er bestemt til at anvendes til de i § 2, nr. 1-6, anførte formål, opbevare den tekniske dokumentation og EU-overensstemmelseserklæringen i 10 år efter, at vægten er blevet bragt i omsætning."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Fabrikanten skal have procedurer til sikring af produktionsseriers fortsatte overensstemmelse med denne bekendtgørelse. Der skal i fornødent omfang tages hensyn til ændringer i vægtens konstruktion eller kendetegn og til ændringer i de harmoniserede standarder eller andre tekniske specifikationer, som der er henvist til for at dokumentere en vægts overensstemmelse. Stk. 2. Når det anses for hensigtsmæssigt som følge af risici forbundet med en vægt, der er bestemt til at anvendes til de formål, der er anført i § 2, nr. 1-6, skal fabrikanten foretage stikprøvekontrol af vægte, der er gjort tilgængelige på markedet, undersøge og om nødvendigt føre register over klager, over vægte, der ikke opfylder kravene, og over tilbagekaldelser af vægte og holde distributørerne orienteret om enhver sådan overvågning."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Fabrikanten skal sikre, at vægte, som den pågældende har bragt i omsætning, er forsynet med et type-, parti- eller serienummer eller en anden form for angivelse, ved hjælp af hvilken de kan identificeres, jf. bilag 3. Stk. 2. For så vidt angår vægte, der er bestemt til at anvendes til de i § 2, nr. 1-6, anførte formål, skal fabrikanten forsyne dem med de i bilag 3, punkt 1, omhandlede påskrifter. Stk. 3. For så vidt angår vægte, der ikke er bestemt til at anvendes til de i § 2, nr. 1-6, anførte formål, skal fabrikanten forsyne dem med de i bilag 3, punkt 2, omhandlede påskrifter. Stk. 4. Når en vægt, der er bestemt til at anvendes til et af de i § 2, nr. 1-6, anførte formål, er udstyret eller forbundet med anordninger, som ikke anvendes eller er bestemt til at anvendes til de i § 2, nr. 1-6, anførte formål, skal fabrikanten på hver af disse anordninger anbringe symbolet til angivelse af brugen, jf. punkt 3, bilag 3. Symbolet skal være anbragt på anordningerne i en klart synlig, let læselig og uudslettelig form."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Fabrikantens navn, registrerede firmanavn eller registrerede varemærke og den postadresse, hvor fabrikanten kan kontaktes, skal fremgå af vægten. Adressen skal angive ét enkelt sted, hvor fabrikanten kan kontaktes. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Fabrikanten skal sikre, at en vægt, der er bestemt til at anvendes til de i § 2, nr. 1-6, anførte formål, ledsages af en brugsanvisning og oplysninger på dansk eller engelsk. Brugsanvisningen og oplysningerne samt en eventuel mærkning skal være klar og forståelig."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En fabrikant, som ved eller burde vide, at en vægt, som den pågældende har bragt i omsætning, ikke er i overensstemmelse med denne bekendtgørelse, skal straks træffe de nødvendige foranstaltninger for at bringe vægten i overensstemmelse eller om nødvendigt trække den tilbage fra markedet eller kalde den tilbage. Stk. 2. Når en vægt udgør en risiko, skal fabrikanten straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort vægten tilgængelig på markedet, herom. Fabrikanten skal samtidig give nærmere oplysninger om særligt den manglende overensstemmelse og de trufne foranstaltninger."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Fabrikanten kan ved skriftlig fuldmagt udpege en bemyndiget repræsentant. Stk. 2. Forpligtelserne i henhold til § 5 og forpligtelsen til at udarbejde teknisk dokumentation i henhold til § 6, stk. 1, kan ikke være en del af den bemyndigede repræsentants fuldmagt."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Bemyndigede repræsentanter skal udføre de opgaver, der er omfattet af den fuldmagt, de har modtaget fra fabrikanten. Fuldmagten skal som minimum sætte den bemyndigede repræsentant i stand til følgende: 1) At opbevare EU-overensstemmelseserklæringen og den tekniske dokumentation, så den i 10 år efter, at vægten er bragt i omsætning, står til rådighed for Sikkerhedsstyrelsen og de øvrige markedsovervågningsmyndigheder. 2) På grundlag af en begrundet anmodning fra Sikkerhedsstyrelsen eller en anden kompetent national myndighed, at give al den information og dokumentation, der er nødvendig for at konstatere vægtens overensstemmelse med lovgivningen. 3) At samarbejde med Sikkerhedsstyrelsen eller en anden kompetent national myndighed, når disse anmoder herom, om foranstaltninger, der træffes for at undgå risici, som de vægte, der er omfattet af den bemyndigede repræsentants fuldmagt, udgør."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Importøren må kun bringe vægte, der opfylder kravene, i omsætning."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Før importøren bringer vægte, der er bestemt til at anvendes til de i § 2, nr. 1-6, anførte formål, i omsætning, skal importøren sikre, at fabrikanten har gennemført den relevante overensstemmelsesvurderingsprocedure, jf. § 33. Stk. 2. Importøren skal derudover sikre, at 1) fabrikanten har udarbejdet den tekniske dokumentation, jf. bilag 2, 2) vægtene er forsynet med CE-mærkning og den supplerende metrologimærkning, 3) vægtene er ledsaget af en brugsanvisning og oplysninger på dansk eller engelsk, 4) vægtene er ledsaget af den krævede dokumentation, og 5) fabrikanten har opfyldt kravene i §§ 9-10."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. En importør, som ved eller burde vide, at en vægt, der er bestemt til at anvendes til de i § 2, nr. 1-6, anførte formål, ikke er i overensstemmelse med de væsentlige krav i bilag 1, må ikke bringe vægten i omsætning, før den er bragt i overensstemmelse med kravene. Stk. 2. Når vægten udgør en risiko, skal importøren endvidere underrette fabrikanten samt Sikkerhedsstyrelsen og de øvrige markedsovervågningsmyndigheder herom."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Importørens navn, registrerede firmanavn eller registrerede varemærke og den postadresse, hvor importøren kan kontaktes, skal fremgå af vægten. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog. Stk. 2. Hvis påføring af oplysningerne, jf. stk. 1, vil kræve, at emballagen åbnes, kan oplysningerne anføres på emballagen eller i et dokument, der ledsager vægten."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Importøren skal sikre, at opbevarings- og transportbetingelser for vægte, der er bestemt til at anvendes til de i § 2, nr. 1-6, anførte formål, og som importøren har ansvaret for, ikke bringer deres overensstemmelse med de væsentlige krav i bilag 1, i fare."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Når det anses for hensigtsmæssigt som følge af risici forbundet med en vægt, der er bestemt til at anvendes til de i § 2, nr. 1-6, anførte formål, skal importøren foretage stikprøvekontrol af vægte, der er gjort tilgængelige på markedet, undersøge og om nødvendigt føre register over klager, vægte, der ikke opfylder kravene, og tilbagekaldelser af vægte og holde distributørerne orienteret om enhver sådan overvågning."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. En importør, som ved eller burde vide, at en vægt, som den pågældende har bragt i omsætning, ikke er i overensstemmelse med denne bekendtgørelse, skal straks træffe de nødvendige foranstaltninger for at bringe vægten i overensstemmelse eller om nødvendigt trække den tilbage fra markedet eller kalde den tilbage. Stk. 2. Når vægten udgør en risiko, skal importøren endvidere straks orienteres Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort vægten tilgængelig på markedet, herom. Importøren skal samtidig give nærmere oplysninger om særligt den manglende overensstemmelse og de trufne foranstaltninger."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Importøren skal i 10 år efter, at vægte, der er bestemt til at anvendes til de i § 2, nr. 1-6, anførte formål, er bragt i omsætning, opbevare en kopi af EU-overensstemmelseserklæringen, så den står til rådighed for Sikkerhedsstyrelsen og de øvrige markedsovervågningsmyndigheder, og sikre, at den tekniske dokumentation kan stilles til rådighed for disse myndigheder, hvis der anmodes herom."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En distributør skal, når denne gør en vægt tilgængelig på markedet, handle med fornøden omhu over for kravene i denne bekendtgørelse."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Før distributøren gør vægte, der er bestemt til at anvendes til de i § 2, nr. 1-6, anførte formål, tilgængelige på markedet, skal distributøren kontrollere, at 1) de er forsynet med CE-mærkning og den supplerende metrologimærkning, 2) de er ledsaget af den krævede dokumentation, 3) der er en brugsanvisning og oplysninger på dansk eller engelsk til rådighed, jf. § 11, 4) fabrikanten har opfyldt kravene i §§ 9-10, og 5) en eventuel importør har opfyldt kravene i § 18."
    },
    {
      "provision_ref": "4:25",
      "chapter": "4",
      "section": "25",
      "content": "§ 25. En distributør, som ved eller burde vide, at en vægt, der er bestemt til at anvendes til de i § 2, nr. 1-6, anførte formål, ikke er i overensstemmelse med de væsentlige krav i bilag 1, må ikke gøre vægten tilgængelig på markedet, før den er blevet bragt i overensstemmelse. Stk. 2. Når vægten udgør en risiko, skal distributøren endvidere underrette fabrikanten eller importøren samt Sikkerhedsstyrelsen og de øvrige markedsovervågningsmyndigheder herom."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Distributøren skal sikre, at opbevarings- og transportbetingelserne for vægte, der er bestemt til at anvendes til de i § 2, nr. 1-6, anførte formål, og som denne har ansvaret for, ikke bringer deres overensstemmelse med de væsentlige krav i bilag 1 i fare."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. En distributør, som ved eller burde vide, at en vægt, som den pågældende har gjort tilgængelig på markedet, ikke er i overensstemmelse med denne bekendtgørelse, skal sikre, at der træffes de nødvendige foranstaltninger for at bringe vægten i overensstemmelse eller om nødvendigt trække den tilbage fra markedet eller kalde den tilbage. Stk. 2. Når vægten udgør en risiko, skal distributøren straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort vægten tilgængelig på markedet herom. Distributøren skal samtidig give nærmere oplysninger om særligt den manglende overensstemmelse og de trufne foranstaltninger."
    },
    {
      "provision_ref": "4:28",
      "chapter": "4",
      "section": "28",
      "content": "§ 28. En importør eller distributør, der bringer en vægt i omsætning under sit navn eller varemærke, anses for at være fabrikant og er underlagt de samme forpligtelser som fabrikanten, jf. §§ 5-12 og §§ 53-54. Stk. 2. Stk. 1 finder tillige anvendelse, hvis importøren eller distributøren ændrer en vægt, der allerede er bragt i omsætning på en sådan måde, at det kan berøre overensstemmelsen med denne bekendtgørelse."
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Erhvervsdrivende skal for vægte, der er bestemt til at anvendes til de i § 2, nr. 1-6, anførte formål, efter anmodning fra Sikkerhedsstyrelsen eller en anden markedsovervågningsmyndighed identificere 1) enhver erhvervsdrivende, som har leveret en vægt til dem, og 2) enhver erhvervsdrivende, som de har leveret en vægt til. Stk. 2. Erhvervsdrivende skal kunne fremlægge de i stk. 1 nævnte oplysninger i en periode på 10 år efter, at de har fået leveret eller har leveret vægten."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Vægte må kun gøres tilgængelige på markedet, såfremt de overholder de relevante krav i denne bekendtgørelse. Stk. 2. Vægte må kun tages i brug til de i § 2, nr. 1-6, anførte formål, såfremt de overholder kravene i denne bekendtgørelse."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Til at foretage overensstemmelsesvurdering skal fabrikanten benytte et bemyndiget organ, som er udpeget af Sikkerhedsstyrelsen, jf. § 39, eller et bemyndiget organ udpeget af et andet EU-land."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Vægte, som er i overensstemmelse med harmoniserede standarder eller dele deraf, hvis referencer er offentliggjort i Den Europæiske Unions Tidende, formodes at være i overensstemmelse med de væsentlige krav i bilag 1. Dette gælder dog kun de krav i bilag 1, der er omfattet af de pågældende standarder eller dele deraf."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Ved vurderingen af vægtes overensstemmelse med de væsentlige krav i bilag 1, skal fabrikanten følge en af følgende overensstemmelsesvurderingsprocedurer: 1) EU-typeafprøvning (modul B), jf. bilag 2, punkt 1, jf. dog stk. 2, efterfulgt af et af følgende moduler: a) Typeoverensstemmelse på grundlag af kvalitetssikring af fremstillingsprocessen (modul D), jf. bilag 2, punkt 2. b) Typeoverensstemmelse på grundlag af produktverifikation (modul F), jf. bilag 2, punkt 4. 2) Overensstemmelse på grundlag af enhedsverifikation (modul G), jf. bilag 2, punkt 6. Stk. 2. EU-typeafprøvning (modul B), jf. bilag 2, punkt 1, er ikke obligatorisk for vægte, som ikke anvender nogen elektrisk anordning, og i hvilke lastemålingsanordningen ikke anvender nogen fjeder til afbalancering af lasten. For disse vægte anvendes kvalitetssikring af fremstillingsprocessen (modul D1), jf. bilag 2, punkt 3, eller overensstemmelse på grundlag af produktverifikation (modul F1), jf. bilag 2, punkt 5. Stk. 3. Dokumenter og korrespondance vedrørende overensstemmelsesvurderingsprocedurer, jf. stk. 1, der vil blive gennemført i Danmark, skal udfærdiges på dansk eller engelsk eller på et sprog, som accepteres af det bemyndigede organ."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Når det er dokumenteret, jf. den i § 33 nævnte procedure, at en vægt lever op til de væsentlige krav i bilag 1, skal fabrikanten udarbejde en EU-overensstemmelseserklæring, jf. stk. 2 og 3 og § 35. Stk. 2. Ved at udarbejde en overensstemmelseserklæring står fabrikanten inde for, at vægten opfylder kravene i denne bekendtgørelse. Stk. 3. Hvis en vægt er omfattet af flere EU-retsakter, der kræver en EU-overensstemmelseserklæring, udfærdiges der en samlet EU-overensstemmelseserklæring, hvoraf det fremgår hvilke EU-retsakter, den vedrører, herunder hvor disse er offentliggjort."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. EU-overensstemmelseserklæringen skal følge den skabelon, der er fastlagt i bilag 4, og skal løbende ajourføres. Stk. 2. EU-overensstemmelseserklæringen skal indeholde de elementer, der er anført i de relevante moduler i bilag 2. Stk. 3. EU-overensstemmelseserklæringen for en vægt, der er bragt i omsætning eller gjort tilgængelig i Danmark, skal være på dansk eller engelsk."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Overensstemmelsen med denne bekendtgørelse af en vægt, der er bestemt til at anvendes til de i § 2, nr. 1-6, anførte formål, angives ved at forsyne den med en CE-mærkning og supplerende metrologimærkning, når vægten har gennemgået en overensstemmelsesvurdering, jf. § 33. Stk. 2. CE-mærkningen og den supplerende metrologimærkning anbringes, før vægten bringes i omsætning."
    },
    {
      "provision_ref": "6:37",
      "chapter": "6",
      "section": "37",
      "content": "§ 37. CE-mærkningen er underkastet de generelle principper i artikel 30 i Europa-Parlamentets og Rådets forordning 765/2008/EF. Stk. 2. Den supplerende metrologimærkning består af versalet M og de sidste to cifre i årstallet for dets påsætning omgivet af et rektangel. Rektanglets højde skal svare til højden af CE-mærkningen. Stk. 3. De generelle principper i artikel 30 i Europa-Parlamentets og Rådets forordning 765/2008/EF finder tilsvarende anvendelse for den supplerende metrologimærkning."
    },
    {
      "provision_ref": "6:38",
      "chapter": "6",
      "section": "38",
      "content": "§ 38. CE-mærkningen og den supplerende metrologimærkning skal anbringes på vægten eller på mærkepladen, så de er synlige, let læselige og ikke kan slettes. Stk. 2. Den supplerende metrologimærkning skal følge umiddelbart efter CE-mærkningen. Stk. 3. Efter CE-mærkningen og den supplerende metrologimærkning anføres identifikationsnummeret på det eller de bemyndigede organer, der deltager i produktionskontrolfasen, jf. bilag 2. Identifikationsnummeret anbringes af det bemyndigede organ eller efter organets anvisninger af fabrikanten eller dennes bemyndigede repræsentant. Stk. 4. Der kan efter CE-mærkningen, den supplerende metrologimærkning og identifikationsnummeret på det eller de bemyndigede organer anbringes en anden form for angivelse vedrørende risiko- eller brugskategori."
    },
    {
      "provision_ref": "7:39",
      "chapter": "7",
      "section": "39",
      "content": "§ 39. Sikkerhedsstyrelsen udpeger bemyndigede organer til at foretage overensstemmelsesvurdering af vægte, jf. § 31. Stk. 2. For at blive udpeget som bemyndiget organ skal et overensstemmelsesvurderingsorgan opfylde kravene i bilag 5. Stk. 3. For at blive udpeget som bemyndiget organ skal et overensstemmelsesvurderingsorgan endvidere opfylde kravene i §§ 43-49. Stk. 4. Et overensstemmelsesvurderingsorgan, der opfylder kravene i de relevante harmoniserede standarder eller dele heraf, hvis referencer er offentliggjort i Den Europæiske Unions Tidende, formodes at opfylde kravene i bilag 5, for så vidt som de gældende harmoniserede standarder dækker disse krav."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Et overensstemmelsesvurderingsorgan skal være akkrediteret for de overensstemmelsesmoduler, som organet ønsker at foretage, af DANAK Den Danske Akkrediteringsfond."
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Ansøgning om udpegning, jf. § 39, sendes til Sikkerhedsstyrelsen og skal beskrive de overensstemmelsesvurderingsaktiviteter, det eller de overensstemmelsesvurderingsmoduler og den eller de vægte, som organets ansøgning vedrører. Stk. 2. Ansøgningen skal vedlægges et akkrediteringscertifikat, hvorved det attesteres, at organet opfylder kravene i bilag 5. Akkrediteringscertifikatet skal være udstedt af DANAK Den Danske Akkrediteringsfond. Stk. 3. DANAK Den Danske Akkrediteringsfond vurderer, om organet opfylder kravene for at blive udpeget til bemyndiget organ, jf. § 39, stk. 2-3, og DANAK Den Danske Akkrediteringsfond overvåger, at de bemyndigede organer til enhver tid opfylder kravene for udpegningen."
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Sikkerhedsstyrelsen meddeler Kommissionen og de øvrige medlemslande hvilke organer, der er udpeget til at foretage de i § 33 beskrevne procedurer, samt hvilke overensstemmelsesvurderingsaktiviteter, overensstemmelsesvurderingsmoduler og vægte, disse organer er udpeget til at varetage. Stk. 2. Navnet på det bemyndigede organ, organets identifikationsnummer og angivelse af hvilke opgaver, bemyndigelsen omfatter, offentliggøres på Kommissionens liste over bemyndigede organer."
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Hvis et bemyndiget organ i forbindelse med overensstemmelsesvurderingen giver bestemte opgaver i underentreprise eller anvender en dattervirksomhed, skal organet sikre, at underentreprenøren eller dattervirksomheden opfylder kravene i bilag 5, ligesom Sikkerhedsstyrelsen skal underrettes herom. Stk. 2. Aktiviteter kan kun gives i underentreprise eller udføres af en dattervirksomhed, hvis kunden har givet sit samtykke hertil."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Det bemyndigede organ har det fulde ansvar for de opgaver, der udføres af en underentreprenør eller dattervirksomhed, uanset hvor disse er etableret. Stk. 2. Det bemyndigede organ skal kunne stille de relevante dokumenter vedrørende vurderingen af underentreprenørens eller dattervirksomhedens kvalifikationer og det arbejde, de har udført i henhold til bilag 2, til rådighed for Sikkerhedsstyrelsen."
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Et bemyndiget organ skal foretage overensstemmelsesvurderinger i overensstemmelse med de procedurer, der er fastlagt i bilag 2, og proportionalitetsprincippet. Stk. 2. Overensstemmelsesvurderingsorganet skal under udførelsen af sine aktiviteter tage de i bilag 5, punkt 5c, nævnte hensyn. Samtidig skal overensstemmelsesvurderingsorganet dog respektere den grad af strenghed og det beskyttelsesniveau, der kræves for, at vægten overholder denne bekendtgørelse."
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Hvis et bemyndiget organ finder, at de væsentlige krav, der er fastsat i bilag 1 eller i de dertil svarende harmoniserede standarder eller andre tekniske specifikationer, ikke er opfyldt af fabrikanten, skal organet anmode fabrikanten om at træffe passende afhjælpende foranstaltninger og ikke udstede overensstemmelsesattest."
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Hvis et bemyndiget organ i forbindelse med overensstemmelsesovervågning, efter at der allerede er udstedt en attest, finder, at en vægt ikke længere opfylder kravene, skal organet anmode fabrikanten om at træffe passende foranstaltninger og om nødvendigt suspendere eller inddrage attesten. Stk. 2. Hvis der ikke træffes afhjælpende foranstaltninger, eller hvis disse ikke har den ønskede virkning, skal det bemyndigede organ begrænse, suspendere eller inddrage eventuelle attester, alt efter hvad der er mest hensigtsmæssigt."
    },
    {
      "provision_ref": "7:48",
      "chapter": "7",
      "section": "48",
      "content": "§ 48. De bemyndigede organer skal oplyse Sikkerhedsstyrelsen om 1) tilfælde, hvor udstedelse af en attest er blevet nægtet samt begrænsninger, suspenderinger eller inddragelser af attester, 2) forhold, der har indflydelse på omfanget af eller betingelserne for notifikationen, og 3) anmodninger om oplysninger om udførte overensstemmelsesvurderingsaktiviteter, som de har modtaget fra en markedsovervågningsmyndighed. Stk. 2. Efter anmodning skal de bemyndigede organer endvidere oplyse om overensstemmelsesvurderingsaktiviteter, der er udført inden for det område, hvor de er bemyndiget, og enhver anden aktivitet, der er udført, herunder grænseoverskridende aktiviteter og underentreprise."
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Bemyndigede organer skal give de øvrige organer, der er bemyndiget i henhold til Europa-Parlamentets og Rådets direktiv 2014/31/EU, og som udfører lignende overensstemmelsesvurderingsaktiviteter og dækker samme vægte, relevante oplysninger om spørgsmål vedrørende negative resultater af overensstemmelsesvurderinger. Efter anmodning skal der endvidere gives relevante oplysninger om positive resultater af overensstemmelsesvurderinger."
    },
    {
      "provision_ref": "7:50",
      "chapter": "7",
      "section": "50",
      "content": "§ 50. Sikkerhedsstyrelsen kan føre kontrol med de bemyndigede organer for at sikre, at organerne opfylder kravene som beskrevet i denne bekendtgørelse. Stk. 2. De bemyndigede organer skal i forbindelse med kontrollen fremsende dokumentation for, at kravene, jf. stk. 1, er opfyldt."
    },
    {
      "provision_ref": "7:51",
      "chapter": "7",
      "section": "51",
      "content": "§ 51. Sikkerhedsstyrelsen kan begrænse, suspendere eller inddrage notifikationen, hvis det bemyndigede organ ikke opfylder 1) kravene i bilag 5 eller 2) forpligtelserne i henhold til §§ 43-49. Stk. 2. Sikkerhedsstyrelsen underretter straks de øvrige EU-lande og Kommissionen om begrænsning, suspension eller inddragelse af en notifikation, jf. stk. 1. Inddragelse af en notifikation offentliggøres på Kommissionens hjemmeside. Stk. 3. Hvis en notifikation begrænses, suspenderes eller inddrages, eller hvis det bemyndigede organ har indstillet sine aktiviteter, overfører dette organ sine sager til et andet bemyndiget organ eller til Sikkerhedsstyrelsen."
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Sikkerhedsstyrelsen fører kontrol med, at bestemmelserne i denne bekendtgørelse overholdes."
    },
    {
      "provision_ref": "8:53",
      "chapter": "8",
      "section": "53",
      "content": "§ 53. En erhvervsdrivende har efter begrundet anmodning fra Sikkerhedsstyrelsen pligt til at give alle oplysninger og al dokumentation, som er nødvendige for kontrollen med overholdelsen af denne bekendtgørelse. Oplysningerne og dokumentationen skal gives på papir eller i elektronisk format. Stk. 2. Fabrikanten og importøren skal give de i stk. 1 nævnte oplysninger og dokumentation på et for Sikkerhedsstyrelsen let forståeligt sprog."
    },
    {
      "provision_ref": "8:54",
      "chapter": "8",
      "section": "54",
      "content": "§ 54. De berørte erhvervsdrivende skal på enhver nødvendig måde samarbejde med henblik på Sikkerhedsstyrelsens eller en anden markedsovervågningsmyndigheds evaluering af en vægt, hvor der er tilstrækkelig grund til at antage, at den udgør en risiko for samfundsinteresser, som er omfattet af denne bekendtgørelse."
    },
    {
      "provision_ref": "8:55",
      "chapter": "8",
      "section": "55",
      "content": "§ 55. Sikkerhedsstyrelsen kan meddele påbud om at fjerne CE-mærkning og supplerende metrologimærkning, hvis en vægt uretmæssigt er påført CE-mærkning og supplerende metrologimærkning."
    },
    {
      "provision_ref": "8:56",
      "chapter": "8",
      "section": "56",
      "content": "§ 56. Fabrikanten og importøren skal efter anmodning fra Sikkerhedsstyrelsen eller en anden kompetent national myndighed samarbejde med myndigheden om foranstaltninger, der træffes, for at fjerne risici ved vægte, som den pågældende har bragt i omsætning. Stk. 2. Stk. 1 finder tilsvarende anvendelse for den bemyndigede repræsentant for så vidt angår de vægte, der er omfattet af den pågældendes fuldmagt. Stk. 3. Stk. 1 finder tilsvarende anvendelse for den distributør, der har gjort vægtene tilgængelige på markedet."
    },
    {
      "provision_ref": "8:57",
      "chapter": "8",
      "section": "57",
      "content": "§ 57. Når Sikkerhedsstyrelsen konstaterer, at en vægt udgør en risiko for samfundsinteresser, som er omfattet af denne bekendtgørelse, og den ikke opfylder kravene i denne bekendtgørelse, anmoder Sikkerhedsstyrelsen straks den pågældende erhvervsdrivende om inden for en rimelig tidsfrist i forhold til risikoens art at træffe alle fornødne foranstaltninger ved at 1) bringe vægten i overensstemmelse med kravene i denne bekendtgørelse, 2) trække vægten tilbage fra markedet eller 3) kalde vægten tilbage. Stk. 2. Den pågældende erhvervsdrivende skal sikre, at der træffes alle de fornødne foranstaltninger over for alle de pågældende vægte, som den erhvervsdrivende har gjort tilgængelige på EU-markedet. Stk. 3. Sikkerhedsstyrelsen underretter det relevante bemyndigede organ om anmodninger efter stk. 1."
    },
    {
      "provision_ref": "8:58",
      "chapter": "8",
      "section": "58",
      "content": "§ 58. Hvis den pågældende erhvervsdrivende ikke træffer de fornødne foranstaltninger inden for den frist, der er fastsat i henhold til § 57, stk. 1, træffer Sikkerhedsstyrelsen de nødvendige foreløbige foranstaltninger for at 1) forbyde eller begrænse tilgængeliggørelsen af vægten på det danske marked, 2) påbyde den pågældende erhvervsdrivende at trække vægten tilbage fra markedet eller 3) påbyde den pågældende erhvervsdrivende at kalde vægten tilbage. Stk. 2. Sikkerhedsstyrelsen underretter straks Kommissionen og de øvrige medlemsstater om foranstaltninger i henhold til stk. 1. Stk. 3. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage."
    },
    {
      "provision_ref": "8:59",
      "chapter": "8",
      "section": "59",
      "content": "§ 59. Når en vægt udgør en risiko for samfundsinteresser, som er omfattet af denne bekendtgørelse, selvom den opfylder kravene i denne bekendtgørelse, kan Sikkerhedsstyrelsen påbyde den erhvervsdrivende inden for en rimelig tidsfrist i forhold til risikoens art at træffe alle nødvendige foranstaltninger for at 1) sikre, at vægten, når den bringes i omsætning, ikke længere udgør en risiko, 2) trække vægten tilbage fra markedet eller 3) kalde vægten tilbage. Stk. 2. Den pågældende erhvervsdrivende skal sikre, at der træffes foranstaltninger over for alle de pågældende vægte, som den erhvervsdrivende har gjort tilgængelige på EU-markedet. Stk. 3. Sikkerhedsstyrelsen underretter straks Kommissionen og de øvrige medlemsstater om tiltag i henhold til stk. 1. Underretningen omfatter alle tilgængelige oplysninger, særlig hvad angår de nødvendige data til identifikation af den pågældende vægt, vægtens oprindelse og forsyningskæde, arten af den pågældende risiko og arten og varigheden af de trufne foranstaltninger. Stk. 4. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage."
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Sikkerhedsstyrelsen kan påbyde den erhvervsdrivende inden for en nærmere angivet frist at bringe følgende forhold i orden: 1) CE-mærkning eller den supplerende metrologimærkning er anbragt i modstrid med artikel 30 i Europa-Parlamentets og Rådets forordning 765/2008/EF eller med § 36, stk. 2, og § 38. 2) CE-mærkning eller den supplerende metrologimærkning er ikke anbragt. 3) De i § 9 omhandlede påskrifter mangler eller er anbragt i strid med § 9. 4) Identifikationsnummer på det bemyndigede organ, hvis et sådan organ deltager i produktionskontrolfasen, er anbragt i strid med § 38, stk. 3, eller er ikke anbragt. 5) EU-overensstemmelseserklæringen er ikke udarbejdet eller er ikke udarbejdet korrekt. 6) Teknisk dokumentation, der mangler eller er ufuldstændig. 7) De i § 10 og § 18 omhandlede oplysninger mangler, er fejlagtige eller ufuldstændige. 8) Et eller flere af de øvrige administrative krav i §§ 5-12, §§ 15-22 eller §§ 53-54 er ikke opfyldt. Stk. 2. Hvis forholdet ikke er bragt i orden inden den angivne frist, kan Sikkerhedsstyrelsen 1) begrænse eller forbyde, at vægten gøres tilgængelig på markedet, eller 2) påbyde den erhvervsdrivende, at vægten kaldes tilbage eller trækkes tilbage fra markedet."
    },
    {
      "provision_ref": "9:61",
      "chapter": "9",
      "section": "61",
      "content": "§ 61. Klager over afgørelser truffet af bemyndigede organer i henhold til denne bekendtgørelse kan indbringes for Sikkerhedsstyrelsen."
    },
    {
      "provision_ref": "10:62",
      "chapter": "10",
      "section": "62",
      "content": "§ 62. Med bøde straffes den, der 1) i strid med § 5, § 6 eller § 15 bringer vægte i omsætning, 2) i strid med § 23, jf. § 30, stk. 1, gør vægte tilgængelige på markedet, 3) i strid med § 30, stk. 2, tager en vægt i brug, 4) undlader at opbevare dokumentationen efter § 7, § 22 eller § 29, stk. 2, 5) undlader at forsyne vægte med den krævede mærkning, jf. § 9-10 og § 18, 6) undlader at opfylde kravene om brugsanvisning og oplysninger, jf. § 11, § 16, stk. 2, nr. 3, eller § 24, nr. 3, 7) undlader at kontrollere, at vægte er forsynet med krævede oplysninger, jf. § 16, stk. 2, nr. 2, 4 og 5, eller § 24, nr. 1, 2, 4 og 5, 8) undlader at foretage den fornødne underretning af Sikkerhedsstyrelsen efter § 12, stk. 2, § 17, stk. 2, § 21, stk. 2, § 25, stk. 2, eller § 27, stk. 2, 9) undlader at give Sikkerhedsstyrelsen en i henhold til § 29 eller § 53 afkrævet oplysning, eller 10) undlader at efterkomme et forbud eller et påbud meddelt efter § 55 eller §§ 58-60. Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "11:63",
      "chapter": "11",
      "section": "63",
      "content": "§ 63. Bekendtgørelsen træder i kraft den 1. januar 2017. Stk. 2. Bekendtgørelse nr. 312 af 30. marts 2016 om tilgængeliggørelse på markedet af ikke-automatiske vægte ophæves."
    },
    {
      "provision_ref": "11:64",
      "chapter": "11",
      "section": "64",
      "content": "§ 64. Vægte, der opfylder kravene i bekendtgørelse nr. 1143 af 15. december 2003 om måletekniske kontrolbestemmelser for ikke-automatiske vægte, og som er bragt i omsætning inden den 20. april 2016, kan fortsat gøres tilgængelig på markedet og tages i brug. Stk. 2. Attester udstedt i henhold til Europa-Parlamentets og Rådets direktiv 2009/23/EF af 23. april 2009 om ikke-automatiske vægte er gyldige i henhold til nærværende bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse gælder for ikke-automatiske vægte.",
      "valid_from": "2016-11-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse skelnes der mellem følgende anvendelsesområder for ikke-automatiske vægte: 1) Bestemmelse af massen ved kommercielle transaktioner. 2) Bestemmelse af massen ved beregning af afgift, told, skat, bonus, bøde, vederlag, godtgørelse eller betaling af lignende art. 3) Bestemmelse af massen med henblik på anvendelse af en lov eller en administrativ bestemmelse eller til brug for retslig ekspertise. 4) Bestemmelse af massen i medicinsk praksis ved vejning af patienter i forbindelse med helbredsovervågning, diagnose og medicinsk behandling. 5) Bestemmelse af massen ved fremstilling af receptpligtige lægemidler i apoteker og bestemmelse af massen ved analyser foretaget i medicinske og farmaceutiske laboratorier. 6) Fastsættelse af prisen ud fra massen ved direkte salg til offentligheden og fremstilling af færdigpakninger. 7) Alle andre end de i nr. 1-6 omhandlede formål.",
      "valid_from": "2016-11-25",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Vægt: Et måleinstrument til bestemmelse af et legemes masse ved anvendelse af tyngdekraftens påvirkning af dette legeme. En vægt kan også anvendes til bestemmelse af andre masserelaterede størrelser, mængder, parametre eller karakteristika. 2) Ikke-automatisk vægt eller vægt: En vægt, der kræver en operatørs medvirken under vejningen. 3) Gøre tilgængelig på markedet: Enhver levering af en vægt med henblik på distribution, forbrug eller anvendelse på EU-markedet som led i erhvervsvirksomhed mod eller uden vederlag. 4) Bringe i omsætning: Den første tilgængeliggørelse af en vægt på EU-markedet. 5) Fabrikant: Enhver fysisk eller juridisk person, som fremstiller en vægt, eller som lader en sådan vægt konstruere eller fremstille og markedsfører denne vægt under eget navn eller varemærke. 6) Bemyndiget repræsentant: Enhver fysisk eller juridisk person, der er etableret i EU, og som har modtaget en skriftlig fuldmagt fra en fabrikant til at handle på dennes vegne i forbindelse med varetagelsen af specifikke opgaver. 7) Importør: Enhver fysisk eller juridisk person, der er etableret i EU, og som bringer en vægt med oprindelse i et tredjeland i omsætning på EU-markedet. 8) Distributør: Enhver fysisk eller juridisk person i forsyningskæden ud over fabrikanten eller importøren, der gør en vægt tilgængelig på markedet. 9) Erhvervsdrivende: Fabrikanten, den bemyndigede repræsentant, importøren og distributøren. 10) Teknisk specifikation: Et dokument, der fastsætter, hvilke tekniske krav en vægt skal opfylde. 11) Harmoniseret standard: Harmoniseret standard som defineret i artikel 2, nr. 1, litra c, i Europa-Parlamentets og Rådets forordning 1025/2012/EU. 12) Akkreditering: Akkreditering som defineret i artikel 2, nr. 10, i Europa-Parlamentets og Rådets forordning 765/2008/EF. 13) Nationalt akkrediteringsorgan: Et nationalt akkrediteringsorgan som defineret i artikel 2, nr. 11, i Europa-Parlamentets og Rådets forordning 765/2008/EF. 14) Overensstemmelsesvurdering: En proces til påvisning af, om de væsentlige krav for en vægt i denne bekendtgørelse er blevet opfyldt. 15) Overensstemmelsesvurderingsorgan: Et organ, der udfører overensstemmelsesvurderingsopgaver, herunder kalibrering, afprøvning, certificering og inspektion. 16) Tilbagekaldelse: Enhver foranstaltning, der har til formål at opnå, at en vægt, der allerede er gjort tilgængelig for slutbrugeren, returneres. 17) Tilbagetrækning: Enhver foranstaltning, der har til formål at forhindre, at en vægt i forsyningskæden gøres tilgængelig på markedet. 18) EU-harmoniseringslovgivning: Alle EU-retsakter, som harmoniserer betingelserne for markedsføring af produkter. 19) CE-mærkning: Mærkning, hvormed fabrikanten angiver, at vægten er i overensstemmelse med alle gældende krav i EU-harmoniseringslovgivning om anbringelse af denne mærkning.",
      "valid_from": "2016-11-25",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. De vægte, der anvendes eller er bestemt til at anvendes til de i § 2, nr. 1-6, omhandlede formål, skal opfylde de i bilag 1 anførte væsentlige krav. Stk. 2. Er vægten udstyret eller forbundet med anordninger, som ikke anvendes eller er bestemt til at anvendes til de i § 2, nr. 1-6, omhandlede formål, er de pågældende anordninger undtaget fra disse væsentlige krav.",
      "valid_from": "2016-11-25",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Fabrikanten skal, når denne bringer sine vægte, der er bestemt til at anvendes til de i § 2, nr. 1-6, anførte formål, i omsætning, sikre, at de er konstrueret og fremstillet i overensstemmelse med de væsentlige krav i bilag 1.",
      "valid_from": "2016-11-25",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Fabrikanten skal for vægte, der er bestemt til at anvendes til de i § 2, nr. 1-6, anførte formål, udarbejde den tekniske dokumentation, der er omhandlet i bilag 2, og gennemføre eller få gennemført den i § 33 omhandlede relevante overensstemmelsesvurderingsprocedure. Stk. 2. Fabrikanten skal udarbejde en EU-overensstemmelseserklæring og anbringe CE-mærkningen og den supplerende metrologimærkning på vægten, når den tekniske dokumentation er udarbejdet og overensstemmelsesvurderingsproceduren er gennemført.",
      "valid_from": "2016-11-25",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Fabrikanten skal for vægte, der er bestemt til at anvendes til de i § 2, nr. 1-6, anførte formål, opbevare den tekniske dokumentation og EU-overensstemmelseserklæringen i 10 år efter, at vægten er blevet bragt i omsætning.",
      "valid_from": "2016-11-25",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Fabrikanten skal have procedurer til sikring af produktionsseriers fortsatte overensstemmelse med denne bekendtgørelse. Der skal i fornødent omfang tages hensyn til ændringer i vægtens konstruktion eller kendetegn og til ændringer i de harmoniserede standarder eller andre tekniske specifikationer, som der er henvist til for at dokumentere en vægts overensstemmelse. Stk. 2. Når det anses for hensigtsmæssigt som følge af risici forbundet med en vægt, der er bestemt til at anvendes til de formål, der er anført i § 2, nr. 1-6, skal fabrikanten foretage stikprøvekontrol af vægte, der er gjort tilgængelige på markedet, undersøge og om nødvendigt føre register over klager, over vægte, der ikke opfylder kravene, og over tilbagekaldelser af vægte og holde distributørerne orienteret om enhver sådan overvågning.",
      "valid_from": "2016-11-25",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Fabrikanten skal sikre, at vægte, som den pågældende har bragt i omsætning, er forsynet med et type-, parti- eller serienummer eller en anden form for angivelse, ved hjælp af hvilken de kan identificeres, jf. bilag 3. Stk. 2. For så vidt angår vægte, der er bestemt til at anvendes til de i § 2, nr. 1-6, anførte formål, skal fabrikanten forsyne dem med de i bilag 3, punkt 1, omhandlede påskrifter. Stk. 3. For så vidt angår vægte, der ikke er bestemt til at anvendes til de i § 2, nr. 1-6, anførte formål, skal fabrikanten forsyne dem med de i bilag 3, punkt 2, omhandlede påskrifter. Stk. 4. Når en vægt, der er bestemt til at anvendes til et af de i § 2, nr. 1-6, anførte formål, er udstyret eller forbundet med anordninger, som ikke anvendes eller er bestemt til at anvendes til de i § 2, nr. 1-6, anførte formål, skal fabrikanten på hver af disse anordninger anbringe symbolet til angivelse af brugen, jf. punkt 3, bilag 3. Symbolet skal være anbragt på anordningerne i en klart synlig, let læselig og uudslettelig form.",
      "valid_from": "2016-11-25",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Fabrikantens navn, registrerede firmanavn eller registrerede varemærke og den postadresse, hvor fabrikanten kan kontaktes, skal fremgå af vægten. Adressen skal angive ét enkelt sted, hvor fabrikanten kan kontaktes. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog.",
      "valid_from": "2016-11-25",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Fabrikanten skal sikre, at en vægt, der er bestemt til at anvendes til de i § 2, nr. 1-6, anførte formål, ledsages af en brugsanvisning og oplysninger på dansk eller engelsk. Brugsanvisningen og oplysningerne samt en eventuel mærkning skal være klar og forståelig.",
      "valid_from": "2016-11-25",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. En fabrikant, som ved eller burde vide, at en vægt, som den pågældende har bragt i omsætning, ikke er i overensstemmelse med denne bekendtgørelse, skal straks træffe de nødvendige foranstaltninger for at bringe vægten i overensstemmelse eller om nødvendigt trække den tilbage fra markedet eller kalde den tilbage. Stk. 2. Når en vægt udgør en risiko, skal fabrikanten straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort vægten tilgængelig på markedet, herom. Fabrikanten skal samtidig give nærmere oplysninger om særligt den manglende overensstemmelse og de trufne foranstaltninger.",
      "valid_from": "2016-11-25",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Fabrikanten kan ved skriftlig fuldmagt udpege en bemyndiget repræsentant. Stk. 2. Forpligtelserne i henhold til § 5 og forpligtelsen til at udarbejde teknisk dokumentation i henhold til § 6, stk. 1, kan ikke være en del af den bemyndigede repræsentants fuldmagt.",
      "valid_from": "2016-11-25",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Bemyndigede repræsentanter skal udføre de opgaver, der er omfattet af den fuldmagt, de har modtaget fra fabrikanten. Fuldmagten skal som minimum sætte den bemyndigede repræsentant i stand til følgende: 1) At opbevare EU-overensstemmelseserklæringen og den tekniske dokumentation, så den i 10 år efter, at vægten er bragt i omsætning, står til rådighed for Sikkerhedsstyrelsen og de øvrige markedsovervågningsmyndigheder. 2) På grundlag af en begrundet anmodning fra Sikkerhedsstyrelsen eller en anden kompetent national myndighed, at give al den information og dokumentation, der er nødvendig for at konstatere vægtens overensstemmelse med lovgivningen. 3) At samarbejde med Sikkerhedsstyrelsen eller en anden kompetent national myndighed, når disse anmoder herom, om foranstaltninger, der træffes for at undgå risici, som de vægte, der er omfattet af den bemyndigede repræsentants fuldmagt, udgør.",
      "valid_from": "2016-11-25",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Importøren må kun bringe vægte, der opfylder kravene, i omsætning.",
      "valid_from": "2016-11-25",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Før importøren bringer vægte, der er bestemt til at anvendes til de i § 2, nr. 1-6, anførte formål, i omsætning, skal importøren sikre, at fabrikanten har gennemført den relevante overensstemmelsesvurderingsprocedure, jf. § 33. Stk. 2. Importøren skal derudover sikre, at 1) fabrikanten har udarbejdet den tekniske dokumentation, jf. bilag 2, 2) vægtene er forsynet med CE-mærkning og den supplerende metrologimærkning, 3) vægtene er ledsaget af en brugsanvisning og oplysninger på dansk eller engelsk, 4) vægtene er ledsaget af den krævede dokumentation, og 5) fabrikanten har opfyldt kravene i §§ 9-10.",
      "valid_from": "2016-11-25",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. En importør, som ved eller burde vide, at en vægt, der er bestemt til at anvendes til de i § 2, nr. 1-6, anførte formål, ikke er i overensstemmelse med de væsentlige krav i bilag 1, må ikke bringe vægten i omsætning, før den er bragt i overensstemmelse med kravene. Stk. 2. Når vægten udgør en risiko, skal importøren endvidere underrette fabrikanten samt Sikkerhedsstyrelsen og de øvrige markedsovervågningsmyndigheder herom.",
      "valid_from": "2016-11-25",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Importørens navn, registrerede firmanavn eller registrerede varemærke og den postadresse, hvor importøren kan kontaktes, skal fremgå af vægten. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog. Stk. 2. Hvis påføring af oplysningerne, jf. stk. 1, vil kræve, at emballagen åbnes, kan oplysningerne anføres på emballagen eller i et dokument, der ledsager vægten.",
      "valid_from": "2016-11-25",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Importøren skal sikre, at opbevarings- og transportbetingelser for vægte, der er bestemt til at anvendes til de i § 2, nr. 1-6, anførte formål, og som importøren har ansvaret for, ikke bringer deres overensstemmelse med de væsentlige krav i bilag 1, i fare.",
      "valid_from": "2016-11-25",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Når det anses for hensigtsmæssigt som følge af risici forbundet med en vægt, der er bestemt til at anvendes til de i § 2, nr. 1-6, anførte formål, skal importøren foretage stikprøvekontrol af vægte, der er gjort tilgængelige på markedet, undersøge og om nødvendigt føre register over klager, vægte, der ikke opfylder kravene, og tilbagekaldelser af vægte og holde distributørerne orienteret om enhver sådan overvågning.",
      "valid_from": "2016-11-25",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. En importør, som ved eller burde vide, at en vægt, som den pågældende har bragt i omsætning, ikke er i overensstemmelse med denne bekendtgørelse, skal straks træffe de nødvendige foranstaltninger for at bringe vægten i overensstemmelse eller om nødvendigt trække den tilbage fra markedet eller kalde den tilbage. Stk. 2. Når vægten udgør en risiko, skal importøren endvidere straks orienteres Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort vægten tilgængelig på markedet, herom. Importøren skal samtidig give nærmere oplysninger om særligt den manglende overensstemmelse og de trufne foranstaltninger.",
      "valid_from": "2016-11-25",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Importøren skal i 10 år efter, at vægte, der er bestemt til at anvendes til de i § 2, nr. 1-6, anførte formål, er bragt i omsætning, opbevare en kopi af EU-overensstemmelseserklæringen, så den står til rådighed for Sikkerhedsstyrelsen og de øvrige markedsovervågningsmyndigheder, og sikre, at den tekniske dokumentation kan stilles til rådighed for disse myndigheder, hvis der anmodes herom.",
      "valid_from": "2016-11-25",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. En distributør skal, når denne gør en vægt tilgængelig på markedet, handle med fornøden omhu over for kravene i denne bekendtgørelse.",
      "valid_from": "2016-11-25",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Før distributøren gør vægte, der er bestemt til at anvendes til de i § 2, nr. 1-6, anførte formål, tilgængelige på markedet, skal distributøren kontrollere, at 1) de er forsynet med CE-mærkning og den supplerende metrologimærkning, 2) de er ledsaget af den krævede dokumentation, 3) der er en brugsanvisning og oplysninger på dansk eller engelsk til rådighed, jf. § 11, 4) fabrikanten har opfyldt kravene i §§ 9-10, og 5) en eventuel importør har opfyldt kravene i § 18.",
      "valid_from": "2016-11-25",
      "valid_to": null
    },
    {
      "provision_ref": "4:25",
      "chapter": "4",
      "section": "25",
      "content": "§ 25. En distributør, som ved eller burde vide, at en vægt, der er bestemt til at anvendes til de i § 2, nr. 1-6, anførte formål, ikke er i overensstemmelse med de væsentlige krav i bilag 1, må ikke gøre vægten tilgængelig på markedet, før den er blevet bragt i overensstemmelse. Stk. 2. Når vægten udgør en risiko, skal distributøren endvidere underrette fabrikanten eller importøren samt Sikkerhedsstyrelsen og de øvrige markedsovervågningsmyndigheder herom.",
      "valid_from": "2016-11-25",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Distributøren skal sikre, at opbevarings- og transportbetingelserne for vægte, der er bestemt til at anvendes til de i § 2, nr. 1-6, anførte formål, og som denne har ansvaret for, ikke bringer deres overensstemmelse med de væsentlige krav i bilag 1 i fare.",
      "valid_from": "2016-11-25",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. En distributør, som ved eller burde vide, at en vægt, som den pågældende har gjort tilgængelig på markedet, ikke er i overensstemmelse med denne bekendtgørelse, skal sikre, at der træffes de nødvendige foranstaltninger for at bringe vægten i overensstemmelse eller om nødvendigt trække den tilbage fra markedet eller kalde den tilbage. Stk. 2. Når vægten udgør en risiko, skal distributøren straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort vægten tilgængelig på markedet herom. Distributøren skal samtidig give nærmere oplysninger om særligt den manglende overensstemmelse og de trufne foranstaltninger.",
      "valid_from": "2016-11-25",
      "valid_to": null
    },
    {
      "provision_ref": "4:28",
      "chapter": "4",
      "section": "28",
      "content": "§ 28. En importør eller distributør, der bringer en vægt i omsætning under sit navn eller varemærke, anses for at være fabrikant og er underlagt de samme forpligtelser som fabrikanten, jf. §§ 5-12 og §§ 53-54. Stk. 2. Stk. 1 finder tillige anvendelse, hvis importøren eller distributøren ændrer en vægt, der allerede er bragt i omsætning på en sådan måde, at det kan berøre overensstemmelsen med denne bekendtgørelse.",
      "valid_from": "2016-11-25",
      "valid_to": null
    },
    {
      "provision_ref": "4:29",
      "chapter": "4",
      "section": "29",
      "content": "§ 29. Erhvervsdrivende skal for vægte, der er bestemt til at anvendes til de i § 2, nr. 1-6, anførte formål, efter anmodning fra Sikkerhedsstyrelsen eller en anden markedsovervågningsmyndighed identificere 1) enhver erhvervsdrivende, som har leveret en vægt til dem, og 2) enhver erhvervsdrivende, som de har leveret en vægt til. Stk. 2. Erhvervsdrivende skal kunne fremlægge de i stk. 1 nævnte oplysninger i en periode på 10 år efter, at de har fået leveret eller har leveret vægten.",
      "valid_from": "2016-11-25",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Vægte må kun gøres tilgængelige på markedet, såfremt de overholder de relevante krav i denne bekendtgørelse. Stk. 2. Vægte må kun tages i brug til de i § 2, nr. 1-6, anførte formål, såfremt de overholder kravene i denne bekendtgørelse.",
      "valid_from": "2016-11-25",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Til at foretage overensstemmelsesvurdering skal fabrikanten benytte et bemyndiget organ, som er udpeget af Sikkerhedsstyrelsen, jf. § 39, eller et bemyndiget organ udpeget af et andet EU-land.",
      "valid_from": "2016-11-25",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Vægte, som er i overensstemmelse med harmoniserede standarder eller dele deraf, hvis referencer er offentliggjort i Den Europæiske Unions Tidende, formodes at være i overensstemmelse med de væsentlige krav i bilag 1. Dette gælder dog kun de krav i bilag 1, der er omfattet af de pågældende standarder eller dele deraf.",
      "valid_from": "2016-11-25",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Ved vurderingen af vægtes overensstemmelse med de væsentlige krav i bilag 1, skal fabrikanten følge en af følgende overensstemmelsesvurderingsprocedurer: 1) EU-typeafprøvning (modul B), jf. bilag 2, punkt 1, jf. dog stk. 2, efterfulgt af et af følgende moduler: a) Typeoverensstemmelse på grundlag af kvalitetssikring af fremstillingsprocessen (modul D), jf. bilag 2, punkt 2. b) Typeoverensstemmelse på grundlag af produktverifikation (modul F), jf. bilag 2, punkt 4. 2) Overensstemmelse på grundlag af enhedsverifikation (modul G), jf. bilag 2, punkt 6. Stk. 2. EU-typeafprøvning (modul B), jf. bilag 2, punkt 1, er ikke obligatorisk for vægte, som ikke anvender nogen elektrisk anordning, og i hvilke lastemålingsanordningen ikke anvender nogen fjeder til afbalancering af lasten. For disse vægte anvendes kvalitetssikring af fremstillingsprocessen (modul D1), jf. bilag 2, punkt 3, eller overensstemmelse på grundlag af produktverifikation (modul F1), jf. bilag 2, punkt 5. Stk. 3. Dokumenter og korrespondance vedrørende overensstemmelsesvurderingsprocedurer, jf. stk. 1, der vil blive gennemført i Danmark, skal udfærdiges på dansk eller engelsk eller på et sprog, som accepteres af det bemyndigede organ.",
      "valid_from": "2016-11-25",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Når det er dokumenteret, jf. den i § 33 nævnte procedure, at en vægt lever op til de væsentlige krav i bilag 1, skal fabrikanten udarbejde en EU-overensstemmelseserklæring, jf. stk. 2 og 3 og § 35. Stk. 2. Ved at udarbejde en overensstemmelseserklæring står fabrikanten inde for, at vægten opfylder kravene i denne bekendtgørelse. Stk. 3. Hvis en vægt er omfattet af flere EU-retsakter, der kræver en EU-overensstemmelseserklæring, udfærdiges der en samlet EU-overensstemmelseserklæring, hvoraf det fremgår hvilke EU-retsakter, den vedrører, herunder hvor disse er offentliggjort.",
      "valid_from": "2016-11-25",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. EU-overensstemmelseserklæringen skal følge den skabelon, der er fastlagt i bilag 4, og skal løbende ajourføres. Stk. 2. EU-overensstemmelseserklæringen skal indeholde de elementer, der er anført i de relevante moduler i bilag 2. Stk. 3. EU-overensstemmelseserklæringen for en vægt, der er bragt i omsætning eller gjort tilgængelig i Danmark, skal være på dansk eller engelsk.",
      "valid_from": "2016-11-25",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Overensstemmelsen med denne bekendtgørelse af en vægt, der er bestemt til at anvendes til de i § 2, nr. 1-6, anførte formål, angives ved at forsyne den med en CE-mærkning og supplerende metrologimærkning, når vægten har gennemgået en overensstemmelsesvurdering, jf. § 33. Stk. 2. CE-mærkningen og den supplerende metrologimærkning anbringes, før vægten bringes i omsætning.",
      "valid_from": "2016-11-25",
      "valid_to": null
    },
    {
      "provision_ref": "6:37",
      "chapter": "6",
      "section": "37",
      "content": "§ 37. CE-mærkningen er underkastet de generelle principper i artikel 30 i Europa-Parlamentets og Rådets forordning 765/2008/EF. Stk. 2. Den supplerende metrologimærkning består af versalet M og de sidste to cifre i årstallet for dets påsætning omgivet af et rektangel. Rektanglets højde skal svare til højden af CE-mærkningen. Stk. 3. De generelle principper i artikel 30 i Europa-Parlamentets og Rådets forordning 765/2008/EF finder tilsvarende anvendelse for den supplerende metrologimærkning.",
      "valid_from": "2016-11-25",
      "valid_to": null
    },
    {
      "provision_ref": "6:38",
      "chapter": "6",
      "section": "38",
      "content": "§ 38. CE-mærkningen og den supplerende metrologimærkning skal anbringes på vægten eller på mærkepladen, så de er synlige, let læselige og ikke kan slettes. Stk. 2. Den supplerende metrologimærkning skal følge umiddelbart efter CE-mærkningen. Stk. 3. Efter CE-mærkningen og den supplerende metrologimærkning anføres identifikationsnummeret på det eller de bemyndigede organer, der deltager i produktionskontrolfasen, jf. bilag 2. Identifikationsnummeret anbringes af det bemyndigede organ eller efter organets anvisninger af fabrikanten eller dennes bemyndigede repræsentant. Stk. 4. Der kan efter CE-mærkningen, den supplerende metrologimærkning og identifikationsnummeret på det eller de bemyndigede organer anbringes en anden form for angivelse vedrørende risiko- eller brugskategori.",
      "valid_from": "2016-11-25",
      "valid_to": null
    },
    {
      "provision_ref": "7:39",
      "chapter": "7",
      "section": "39",
      "content": "§ 39. Sikkerhedsstyrelsen udpeger bemyndigede organer til at foretage overensstemmelsesvurdering af vægte, jf. § 31. Stk. 2. For at blive udpeget som bemyndiget organ skal et overensstemmelsesvurderingsorgan opfylde kravene i bilag 5. Stk. 3. For at blive udpeget som bemyndiget organ skal et overensstemmelsesvurderingsorgan endvidere opfylde kravene i §§ 43-49. Stk. 4. Et overensstemmelsesvurderingsorgan, der opfylder kravene i de relevante harmoniserede standarder eller dele heraf, hvis referencer er offentliggjort i Den Europæiske Unions Tidende, formodes at opfylde kravene i bilag 5, for så vidt som de gældende harmoniserede standarder dækker disse krav.",
      "valid_from": "2016-11-25",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Et overensstemmelsesvurderingsorgan skal være akkrediteret for de overensstemmelsesmoduler, som organet ønsker at foretage, af DANAK Den Danske Akkrediteringsfond.",
      "valid_from": "2016-11-25",
      "valid_to": null
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Ansøgning om udpegning, jf. § 39, sendes til Sikkerhedsstyrelsen og skal beskrive de overensstemmelsesvurderingsaktiviteter, det eller de overensstemmelsesvurderingsmoduler og den eller de vægte, som organets ansøgning vedrører. Stk. 2. Ansøgningen skal vedlægges et akkrediteringscertifikat, hvorved det attesteres, at organet opfylder kravene i bilag 5. Akkrediteringscertifikatet skal være udstedt af DANAK Den Danske Akkrediteringsfond. Stk. 3. DANAK Den Danske Akkrediteringsfond vurderer, om organet opfylder kravene for at blive udpeget til bemyndiget organ, jf. § 39, stk. 2-3, og DANAK Den Danske Akkrediteringsfond overvåger, at de bemyndigede organer til enhver tid opfylder kravene for udpegningen.",
      "valid_from": "2016-11-25",
      "valid_to": null
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Sikkerhedsstyrelsen meddeler Kommissionen og de øvrige medlemslande hvilke organer, der er udpeget til at foretage de i § 33 beskrevne procedurer, samt hvilke overensstemmelsesvurderingsaktiviteter, overensstemmelsesvurderingsmoduler og vægte, disse organer er udpeget til at varetage. Stk. 2. Navnet på det bemyndigede organ, organets identifikationsnummer og angivelse af hvilke opgaver, bemyndigelsen omfatter, offentliggøres på Kommissionens liste over bemyndigede organer.",
      "valid_from": "2016-11-25",
      "valid_to": null
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Hvis et bemyndiget organ i forbindelse med overensstemmelsesvurderingen giver bestemte opgaver i underentreprise eller anvender en dattervirksomhed, skal organet sikre, at underentreprenøren eller dattervirksomheden opfylder kravene i bilag 5, ligesom Sikkerhedsstyrelsen skal underrettes herom. Stk. 2. Aktiviteter kan kun gives i underentreprise eller udføres af en dattervirksomhed, hvis kunden har givet sit samtykke hertil.",
      "valid_from": "2016-11-25",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Det bemyndigede organ har det fulde ansvar for de opgaver, der udføres af en underentreprenør eller dattervirksomhed, uanset hvor disse er etableret. Stk. 2. Det bemyndigede organ skal kunne stille de relevante dokumenter vedrørende vurderingen af underentreprenørens eller dattervirksomhedens kvalifikationer og det arbejde, de har udført i henhold til bilag 2, til rådighed for Sikkerhedsstyrelsen.",
      "valid_from": "2016-11-25",
      "valid_to": null
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Et bemyndiget organ skal foretage overensstemmelsesvurderinger i overensstemmelse med de procedurer, der er fastlagt i bilag 2, og proportionalitetsprincippet. Stk. 2. Overensstemmelsesvurderingsorganet skal under udførelsen af sine aktiviteter tage de i bilag 5, punkt 5c, nævnte hensyn. Samtidig skal overensstemmelsesvurderingsorganet dog respektere den grad af strenghed og det beskyttelsesniveau, der kræves for, at vægten overholder denne bekendtgørelse.",
      "valid_from": "2016-11-25",
      "valid_to": null
    },
    {
      "provision_ref": "7:46",
      "chapter": "7",
      "section": "46",
      "content": "§ 46. Hvis et bemyndiget organ finder, at de væsentlige krav, der er fastsat i bilag 1 eller i de dertil svarende harmoniserede standarder eller andre tekniske specifikationer, ikke er opfyldt af fabrikanten, skal organet anmode fabrikanten om at træffe passende afhjælpende foranstaltninger og ikke udstede overensstemmelsesattest.",
      "valid_from": "2016-11-25",
      "valid_to": null
    },
    {
      "provision_ref": "7:47",
      "chapter": "7",
      "section": "47",
      "content": "§ 47. Hvis et bemyndiget organ i forbindelse med overensstemmelsesovervågning, efter at der allerede er udstedt en attest, finder, at en vægt ikke længere opfylder kravene, skal organet anmode fabrikanten om at træffe passende foranstaltninger og om nødvendigt suspendere eller inddrage attesten. Stk. 2. Hvis der ikke træffes afhjælpende foranstaltninger, eller hvis disse ikke har den ønskede virkning, skal det bemyndigede organ begrænse, suspendere eller inddrage eventuelle attester, alt efter hvad der er mest hensigtsmæssigt.",
      "valid_from": "2016-11-25",
      "valid_to": null
    },
    {
      "provision_ref": "7:48",
      "chapter": "7",
      "section": "48",
      "content": "§ 48. De bemyndigede organer skal oplyse Sikkerhedsstyrelsen om 1) tilfælde, hvor udstedelse af en attest er blevet nægtet samt begrænsninger, suspenderinger eller inddragelser af attester, 2) forhold, der har indflydelse på omfanget af eller betingelserne for notifikationen, og 3) anmodninger om oplysninger om udførte overensstemmelsesvurderingsaktiviteter, som de har modtaget fra en markedsovervågningsmyndighed. Stk. 2. Efter anmodning skal de bemyndigede organer endvidere oplyse om overensstemmelsesvurderingsaktiviteter, der er udført inden for det område, hvor de er bemyndiget, og enhver anden aktivitet, der er udført, herunder grænseoverskridende aktiviteter og underentreprise.",
      "valid_from": "2016-11-25",
      "valid_to": null
    },
    {
      "provision_ref": "7:49",
      "chapter": "7",
      "section": "49",
      "content": "§ 49. Bemyndigede organer skal give de øvrige organer, der er bemyndiget i henhold til Europa-Parlamentets og Rådets direktiv 2014/31/EU, og som udfører lignende overensstemmelsesvurderingsaktiviteter og dækker samme vægte, relevante oplysninger om spørgsmål vedrørende negative resultater af overensstemmelsesvurderinger. Efter anmodning skal der endvidere gives relevante oplysninger om positive resultater af overensstemmelsesvurderinger.",
      "valid_from": "2016-11-25",
      "valid_to": null
    },
    {
      "provision_ref": "7:50",
      "chapter": "7",
      "section": "50",
      "content": "§ 50. Sikkerhedsstyrelsen kan føre kontrol med de bemyndigede organer for at sikre, at organerne opfylder kravene som beskrevet i denne bekendtgørelse. Stk. 2. De bemyndigede organer skal i forbindelse med kontrollen fremsende dokumentation for, at kravene, jf. stk. 1, er opfyldt.",
      "valid_from": "2016-11-25",
      "valid_to": null
    },
    {
      "provision_ref": "7:51",
      "chapter": "7",
      "section": "51",
      "content": "§ 51. Sikkerhedsstyrelsen kan begrænse, suspendere eller inddrage notifikationen, hvis det bemyndigede organ ikke opfylder 1) kravene i bilag 5 eller 2) forpligtelserne i henhold til §§ 43-49. Stk. 2. Sikkerhedsstyrelsen underretter straks de øvrige EU-lande og Kommissionen om begrænsning, suspension eller inddragelse af en notifikation, jf. stk. 1. Inddragelse af en notifikation offentliggøres på Kommissionens hjemmeside. Stk. 3. Hvis en notifikation begrænses, suspenderes eller inddrages, eller hvis det bemyndigede organ har indstillet sine aktiviteter, overfører dette organ sine sager til et andet bemyndiget organ eller til Sikkerhedsstyrelsen.",
      "valid_from": "2016-11-25",
      "valid_to": null
    },
    {
      "provision_ref": "8:52",
      "chapter": "8",
      "section": "52",
      "content": "§ 52. Sikkerhedsstyrelsen fører kontrol med, at bestemmelserne i denne bekendtgørelse overholdes.",
      "valid_from": "2016-11-25",
      "valid_to": null
    },
    {
      "provision_ref": "8:53",
      "chapter": "8",
      "section": "53",
      "content": "§ 53. En erhvervsdrivende har efter begrundet anmodning fra Sikkerhedsstyrelsen pligt til at give alle oplysninger og al dokumentation, som er nødvendige for kontrollen med overholdelsen af denne bekendtgørelse. Oplysningerne og dokumentationen skal gives på papir eller i elektronisk format. Stk. 2. Fabrikanten og importøren skal give de i stk. 1 nævnte oplysninger og dokumentation på et for Sikkerhedsstyrelsen let forståeligt sprog.",
      "valid_from": "2016-11-25",
      "valid_to": null
    },
    {
      "provision_ref": "8:54",
      "chapter": "8",
      "section": "54",
      "content": "§ 54. De berørte erhvervsdrivende skal på enhver nødvendig måde samarbejde med henblik på Sikkerhedsstyrelsens eller en anden markedsovervågningsmyndigheds evaluering af en vægt, hvor der er tilstrækkelig grund til at antage, at den udgør en risiko for samfundsinteresser, som er omfattet af denne bekendtgørelse.",
      "valid_from": "2016-11-25",
      "valid_to": null
    },
    {
      "provision_ref": "8:55",
      "chapter": "8",
      "section": "55",
      "content": "§ 55. Sikkerhedsstyrelsen kan meddele påbud om at fjerne CE-mærkning og supplerende metrologimærkning, hvis en vægt uretmæssigt er påført CE-mærkning og supplerende metrologimærkning.",
      "valid_from": "2016-11-25",
      "valid_to": null
    },
    {
      "provision_ref": "8:56",
      "chapter": "8",
      "section": "56",
      "content": "§ 56. Fabrikanten og importøren skal efter anmodning fra Sikkerhedsstyrelsen eller en anden kompetent national myndighed samarbejde med myndigheden om foranstaltninger, der træffes, for at fjerne risici ved vægte, som den pågældende har bragt i omsætning. Stk. 2. Stk. 1 finder tilsvarende anvendelse for den bemyndigede repræsentant for så vidt angår de vægte, der er omfattet af den pågældendes fuldmagt. Stk. 3. Stk. 1 finder tilsvarende anvendelse for den distributør, der har gjort vægtene tilgængelige på markedet.",
      "valid_from": "2016-11-25",
      "valid_to": null
    },
    {
      "provision_ref": "8:57",
      "chapter": "8",
      "section": "57",
      "content": "§ 57. Når Sikkerhedsstyrelsen konstaterer, at en vægt udgør en risiko for samfundsinteresser, som er omfattet af denne bekendtgørelse, og den ikke opfylder kravene i denne bekendtgørelse, anmoder Sikkerhedsstyrelsen straks den pågældende erhvervsdrivende om inden for en rimelig tidsfrist i forhold til risikoens art at træffe alle fornødne foranstaltninger ved at 1) bringe vægten i overensstemmelse med kravene i denne bekendtgørelse, 2) trække vægten tilbage fra markedet eller 3) kalde vægten tilbage. Stk. 2. Den pågældende erhvervsdrivende skal sikre, at der træffes alle de fornødne foranstaltninger over for alle de pågældende vægte, som den erhvervsdrivende har gjort tilgængelige på EU-markedet. Stk. 3. Sikkerhedsstyrelsen underretter det relevante bemyndigede organ om anmodninger efter stk. 1.",
      "valid_from": "2016-11-25",
      "valid_to": null
    },
    {
      "provision_ref": "8:58",
      "chapter": "8",
      "section": "58",
      "content": "§ 58. Hvis den pågældende erhvervsdrivende ikke træffer de fornødne foranstaltninger inden for den frist, der er fastsat i henhold til § 57, stk. 1, træffer Sikkerhedsstyrelsen de nødvendige foreløbige foranstaltninger for at 1) forbyde eller begrænse tilgængeliggørelsen af vægten på det danske marked, 2) påbyde den pågældende erhvervsdrivende at trække vægten tilbage fra markedet eller 3) påbyde den pågældende erhvervsdrivende at kalde vægten tilbage. Stk. 2. Sikkerhedsstyrelsen underretter straks Kommissionen og de øvrige medlemsstater om foranstaltninger i henhold til stk. 1. Stk. 3. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage.",
      "valid_from": "2016-11-25",
      "valid_to": null
    },
    {
      "provision_ref": "8:59",
      "chapter": "8",
      "section": "59",
      "content": "§ 59. Når en vægt udgør en risiko for samfundsinteresser, som er omfattet af denne bekendtgørelse, selvom den opfylder kravene i denne bekendtgørelse, kan Sikkerhedsstyrelsen påbyde den erhvervsdrivende inden for en rimelig tidsfrist i forhold til risikoens art at træffe alle nødvendige foranstaltninger for at 1) sikre, at vægten, når den bringes i omsætning, ikke længere udgør en risiko, 2) trække vægten tilbage fra markedet eller 3) kalde vægten tilbage. Stk. 2. Den pågældende erhvervsdrivende skal sikre, at der træffes foranstaltninger over for alle de pågældende vægte, som den erhvervsdrivende har gjort tilgængelige på EU-markedet. Stk. 3. Sikkerhedsstyrelsen underretter straks Kommissionen og de øvrige medlemsstater om tiltag i henhold til stk. 1. Underretningen omfatter alle tilgængelige oplysninger, særlig hvad angår de nødvendige data til identifikation af den pågældende vægt, vægtens oprindelse og forsyningskæde, arten af den pågældende risiko og arten og varigheden af de trufne foranstaltninger. Stk. 4. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage.",
      "valid_from": "2016-11-25",
      "valid_to": null
    },
    {
      "provision_ref": "8:60",
      "chapter": "8",
      "section": "60",
      "content": "§ 60. Sikkerhedsstyrelsen kan påbyde den erhvervsdrivende inden for en nærmere angivet frist at bringe følgende forhold i orden: 1) CE-mærkning eller den supplerende metrologimærkning er anbragt i modstrid med artikel 30 i Europa-Parlamentets og Rådets forordning 765/2008/EF eller med § 36, stk. 2, og § 38. 2) CE-mærkning eller den supplerende metrologimærkning er ikke anbragt. 3) De i § 9 omhandlede påskrifter mangler eller er anbragt i strid med § 9. 4) Identifikationsnummer på det bemyndigede organ, hvis et sådan organ deltager i produktionskontrolfasen, er anbragt i strid med § 38, stk. 3, eller er ikke anbragt. 5) EU-overensstemmelseserklæringen er ikke udarbejdet eller er ikke udarbejdet korrekt. 6) Teknisk dokumentation, der mangler eller er ufuldstændig. 7) De i § 10 og § 18 omhandlede oplysninger mangler, er fejlagtige eller ufuldstændige. 8) Et eller flere af de øvrige administrative krav i §§ 5-12, §§ 15-22 eller §§ 53-54 er ikke opfyldt. Stk. 2. Hvis forholdet ikke er bragt i orden inden den angivne frist, kan Sikkerhedsstyrelsen 1) begrænse eller forbyde, at vægten gøres tilgængelig på markedet, eller 2) påbyde den erhvervsdrivende, at vægten kaldes tilbage eller trækkes tilbage fra markedet.",
      "valid_from": "2016-11-25",
      "valid_to": null
    },
    {
      "provision_ref": "9:61",
      "chapter": "9",
      "section": "61",
      "content": "§ 61. Klager over afgørelser truffet af bemyndigede organer i henhold til denne bekendtgørelse kan indbringes for Sikkerhedsstyrelsen.",
      "valid_from": "2016-11-25",
      "valid_to": null
    },
    {
      "provision_ref": "10:62",
      "chapter": "10",
      "section": "62",
      "content": "§ 62. Med bøde straffes den, der 1) i strid med § 5, § 6 eller § 15 bringer vægte i omsætning, 2) i strid med § 23, jf. § 30, stk. 1, gør vægte tilgængelige på markedet, 3) i strid med § 30, stk. 2, tager en vægt i brug, 4) undlader at opbevare dokumentationen efter § 7, § 22 eller § 29, stk. 2, 5) undlader at forsyne vægte med den krævede mærkning, jf. § 9-10 og § 18, 6) undlader at opfylde kravene om brugsanvisning og oplysninger, jf. § 11, § 16, stk. 2, nr. 3, eller § 24, nr. 3, 7) undlader at kontrollere, at vægte er forsynet med krævede oplysninger, jf. § 16, stk. 2, nr. 2, 4 og 5, eller § 24, nr. 1, 2, 4 og 5, 8) undlader at foretage den fornødne underretning af Sikkerhedsstyrelsen efter § 12, stk. 2, § 17, stk. 2, § 21, stk. 2, § 25, stk. 2, eller § 27, stk. 2, 9) undlader at give Sikkerhedsstyrelsen en i henhold til § 29 eller § 53 afkrævet oplysning, eller 10) undlader at efterkomme et forbud eller et påbud meddelt efter § 55 eller §§ 58-60. Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.",
      "valid_from": "2016-11-25",
      "valid_to": null
    },
    {
      "provision_ref": "11:63",
      "chapter": "11",
      "section": "63",
      "content": "§ 63. Bekendtgørelsen træder i kraft den 1. januar 2017. Stk. 2. Bekendtgørelse nr. 312 af 30. marts 2016 om tilgængeliggørelse på markedet af ikke-automatiske vægte ophæves.",
      "valid_from": "2016-11-25",
      "valid_to": null
    },
    {
      "provision_ref": "11:64",
      "chapter": "11",
      "section": "64",
      "content": "§ 64. Vægte, der opfylder kravene i bekendtgørelse nr. 1143 af 15. december 2003 om måletekniske kontrolbestemmelser for ikke-automatiske vægte, og som er bragt i omsætning inden den 20. april 2016, kan fortsat gøres tilgængelig på markedet og tages i brug. Stk. 2. Attester udstedt i henhold til Europa-Parlamentets og Rådets direktiv 2009/23/EF af 23. april 2009 om ikke-automatiske vægte er gyldige i henhold til nærværende bekendtgørelse.",
      "valid_from": "2016-11-25",
      "valid_to": null
    }
  ],
  "definitions": []
}
