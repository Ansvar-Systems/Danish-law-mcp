{
  "id": "2010:1576",
  "type": "statute",
  "title": "Bekendtgørelse om ledelse og styring af Lønmodtagernes Dyrtidsfond",
  "short_name": "BEK H#LOKDOK04",
  "status": "in_force",
  "issued_date": "2010-12-15",
  "url": "https://www.retsinformation.dk/eli/lta/2010/1576/xml",
  "description": "Retsinformation source. DocumentId=AU004288; AccessionNumber=B20100157605; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på Lønmodtagernes Dyrtidsfond. Stk. 2. Hvis bestyrelse og direktion kan godtgøre, at bestemmelser i denne bekendtgørelse enten ikke er relevante for Lønmodtagernes Dyrtidsfond som helhed eller for de berørte risikoområder, eller at Lønmodtagernes Dyrtidsfond eller risikoområdet på trods af en fravigelse fortsat kan drives på forsvarlig vis, kan Lønmodtagernes Dyrtidsfond fravige bestemmelser i bekendtgørelsen, medmindre andet udtrykkeligt fremgår. Fravigelse kan f.eks. ske som følge af, 1) ringe eller ukompliceret aktivitet på et eller flere aktivitets- eller risikoområder, 2) aktivitetens størrelse, 3) Lønmodtagernes Dyrtidsfonds struktur, eller 4) strukturen i en eventuel koncern, hvori Lønmodtagernes Dyrtidsfond indgår. Stk. 3. Hvis der er omfattende eller meget komplekse aktiviteter på et eller flere risikoområder skal Lønmodtagernes Dyrtidsfond bestyrelse og direktion løbende vurdere, om det er nødvendigt at supplere bekendtgørelsens krav med yderligere tiltag."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Som led i varetagelsen af den overordnede og strategiske ledelse af Lønmodtagernes Dyrtidsfond skal bestyrelsen under hensyntagen til Lønmodtagernes Dyrtidsfonds forretningsmodel, som afgrænset i lov om Lønmodtagernes Dyrtidsfond 1) vurdere om Lønmodtagernes Dyrtidsfonds risikoprofil og politikker, jf. § 5, samt retningslinjerne til direktionen, jf. §§ 6 og 7, er forsvarlige i forhold til Lønmodtagernes Dyrtidsfonds væsentlige aktiviteter, organisation og ressourcer samt de markedsforhold, som Lønmodtagernes Dyrtidsfonds aktiviteter drives under, 2) vurdere og tage stilling til Lønmodtagernes Dyrtidsfonds budgetter, likviditet, væsentlige dispositioner, særlige risici og egne overordnede forsikringsforhold, 3) overvåge at direktionen varetager sine opgaver på en betryggende måde og i overensstemmelse med den fastlagte risikoprofil, de fastlagte politikker samt retningslinjerne til direktionen, 4) sikre at direktionens rapportering til og information af bestyrelsen er fyldestgørende for bestyrelsens arbejde, samt 5) overvåge at Lønmodtagernes Dyrtidsfond har effektive former for virksomhedsstyring."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Bestyrelsen skal løbende vurdere, om dens medlemmer tilsammen besidder den fornødne viden og erfaring om Lønmodtagernes Dyrtidsfonds risici til at sikre en forsvarlig drift af Lønmodtagernes Dyrtidsfond. Dette gælder særligt ved Lønmodtagernes Dyrtidsfonds ibrugtagning af modeller til brug for risikoberegning, ved indførelse af nye produkter, jf. § 25, og andre tiltag, der kan medføre væsentligt øgede risici for Lønmodtagernes Dyrtidsfond eller i væsentlig grad kan påvirke den måde, hvorpå risici opgøres og rapporteres i Lønmodtagernes Dyrtidsfond."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestyrelsen skal foretage en vurdering af Lønmodtagernes Dyrtidsfonds risici, når Lønmodtagernes Dyrtidsfonds forhold, markedsforhold eller andre relevante forhold tilsiger dette, dog mindst en gang om året. Stk. 2. Vurderingen efter stk. 1 skal endvidere indeholde et grundlag for bestyrelsens vurdering af, om Lønmodtagernes Dyrtidsfond har passende medarbejderressourcer, såvel hvad angår kompetencer som antal, passende it-systemer og -support, herunder i forbindelse med risikostyring, samt om Lønmodtagernes Dyrtidsfond har passende procedurer for hurtig og effektiv kommunikation på tværs af Lønmodtagernes Dyrtidsfond."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. På grundlag af risikovurderingen, jf. § 4, stk. 1, skal bestyrelsen vedtage relevante politikker og beredskabsplaner m.v., herunder: 1) Politik for markeds-, modparts- og kreditrisici (investeringsområdet), jf. bilag 1. 2) Politik for operationelle risici, jf. bilag 2. 3) It-sikkerhedspolitik, jf. bilag 4, herunder en it-beredskabsplan. 4) Beredskabsplaner for øvrige alvorlige driftsforstyrrelser. Stk. 2. Politikkernes indhold skal fastlægges under hensyntagen til Lønmodtagernes Dyrtidsfonds art, størrelse, forretningsmodel, kompleksiteten af aktiviteterne, samspillet mellem de enkelte risikoområder, Lønmodtagernes Dyrtidsfonds overordnede risikovillighed, lovgivningen samt markedsforholdene. Politikkerne skal indeholde Lønmodtagernes Dyrtidsfonds overordnede strategiske mål for det pågældende risikoområde og anvisninger om, hvordan disse mål nås i form af angivelser af metoder eller midler. Endelig skal politikkerne m.v. indeholde bestemmelser om, hvor ofte og i hvilken form bestyrelsen skal orienteres om manglende overholdelse af forhold og strategiske mål i de enkelte politikker m.v. Stk. 3. Politikkerne m.v. vedtaget i medfør af stk. 1, nr. 1 og 3, skal som minimum indeholde bestemmelser om Lønmodtagernes Dyrtidsfonds risikoprofil og det ønskede risikoniveau på det enkelte risikoområde, jf. § 2, stk. 1, nr. 1. Stk. 4. Bestyrelsen skal tilpasse de vedtagne politikker ved væsentlige forandringer i de forudsætninger, der ligger til grund for disse. Bestyrelsen skal dog mindst én gang årligt vurdere og eventuelt ajourføre de vedtagne politikker."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. På grundlag af risikovurderingen foretaget i henhold til § 4, stk. 1, og politikkerne vedtaget i henhold til § 5 skal bestyrelsen give direktionen skriftlige retningslinjer. Stk. 2. Retningslinjerne efter stk. 1 skal angive, hvilke dispositioner direktionen kan foretage som led i dens arbejde, hvilke beslutninger direktionen eventuelt kan træffe med efterfølgende orientering af bestyrelsen, og hvilke dispositioner der kræver bestyrelsens stillingtagen. Stk. 3. Bestyrelsen kan ikke henlægge beføjelser til direktionen, der hører til bestyrelsens overordnede ledelsesopgaver eller i øvrigt er af usædvanlig art eller af stor betydning for Lønmodtagernes Dyrtidsfond, jf. principperne i § 117, stk. 1, i selskabsloven. Dette omfatter bl.a. følgende: 1) Beslutning om outsourcing af væsentlige aktivitetsområder. 2) Bevilling af usædvanlige eller betydende engagementer, jf. dog principperne i§ 117, stk. 1, 4. og 5.pkt. i selskabsloven, og engagementer omfattet af § 5 b i lov om Lønmodtagernes Dyrtidsfond. 3) Ansættelse af direktion, andet ledende personale og revisionschef. 4) Beslutning om principper for opgørelse af risici, jf. § 7, stk. 1, nr. 4, herunder anvendelse af interne modeller i den løbende risikostyring."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Retningslinjerne efter § 6, stk. 1 og 2, skal 1) være i overensstemmelse med bestyrelsens vedtagne politikker og risikoprofilen på de enkelte risikoområder, 2) iagttage begrænsninger fastsat i lovgivningen, 3) indeholde kontrollerbare grænser for størrelsen af de risici, som direktionen er bemyndiget til at tage på Lønmodtagernes Dyrtidsfonds vegne, 4) fastlægge principperne for, hvordan udnyttelse af grænserne for hver type af risici opgøres, herunder for hvordan risici hidrørende fra finansielle instrumenter og midler, der på Lønmodtagernes Dyrtidsfonds vegne forvaltes af eksterne porteføljeforvaltere, indgår i den samlede risikoopgørelse 5) tage stilling til, i hvilket omfang og eventuelt til hvem, direktionen kan videregive beføjelserne angivet i retningslinjerne, 6) fastlægge hvor ofte og i hvilken form bestyrelsen ønsker at modtage rapportering i henhold til stk. 6, og 7) opfylde kravene i bilag 1-3. Stk. 2. Retningslinjernes grænser skal utvetydigt angive størrelsen af den enkelte fastsatte grænse for risiko, for eksempel som absolutte tal. Stk. 3. Retningslinjerne kan kun undtagelsesvis give mulighed for, at direktionen kan disponere risici i en størrelsesorden, der ligger uden for den fastlagte risikoprofil og retningslinjernes grænser og da kun, hvis forudsætningerne herfor fremgår af retningslinjerne. Kan disse forudsætninger ikke fastlægges, kan forudgående beføjelser til overskridelser af retningslinjernes grænser ikke gives til direktionen. Stk. 4. Bestyrelsen skal ved udformningen af retningslinjerne til direktionen sikre, at direktøren eller direktionens medlemmer tilsammen besidder den fornødne viden og erfaring til at anvende de i retningslinjerne indeholdte beføjelser på en forsvarlig måde for Lønmodtagernes Dyrtidsfond. Stk. 5. Hvis politikker m.v. i henhold til § 5 og retningslinjerne i henhold til stk. 1 indeholdes i samme dokument, skal det tydeligt fremgå, hvilke bestemmelser der vedrører politik­ken på et risikoområde og hvilke, der vedrører retningslinjerne til direktionen. Stk. 6. Det skal fremgå af retningslinjerne, at rapportering til bestyrelsen sker på alle de områder, hvor bestyrelsen har fastsat grænser for direktionen, eller hvor der er fastsat grænser i lovgivningen. Det skal således fremgå af rapporteringen, om grænser fastsat i lovgivningen er overholdt. Det skal fremgå, i hvilket omfang grænserne for risici fastsat af bestyrelsen er udnyttet såvel aktuelt som over tid, herunder om der har været overskridelser af grænserne. Endelig skal rapporteringen, hvis dette er relevant, omfatte et grundlag for bestyrelsens vurdering af anvendte modellers pålidelighed. Bestyrelsens stillingtagen til den modtagne rapportering skal protokolleres. Stk. 7. Rapporteringen efter stk. 6 skal også omfatte midler og risici hidrørende fra midler, der forvaltes af eksterne porteføljeforvaltere, idet det, jf. § 2, stk. 2, sidste pkt., i bekendtgørelse om outsourcing af væsentlige aktivitetsområder, fortsat er bestyrelsens ansvar, at midler, der forvaltes af eksterne porteføljeforvaltere, og øvrige midler tilsammen placeres inden for retningslinjerne fastlagt af bestyrelsen og i overensstemmelse med lovgivningen."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Direktionen skal forestå den daglige ledelse af Lønmodtagernes Dyrtidsfond i overensstemmelse med lovgivningens bestemmelser, bestyrelsens vedtagne politikker m.v., jf. § 5, bestyrelsens retningslinjer, jf. § 6, og eventuelle andre mundtlige eller skriftlige anvisninger fra bestyrelsen. Stk. 2. Direktionen skal sikre, at Lønmodtagernes Dyrtidsfond er indrettet i overensstemmelse med kravene i denne bekendtgørelse. Stk. 3. Direktionen skal sikre, at bestyrelsens vedtagne politikker og retningslinjer implementeres i Lønmodtagernes Dyrtidsfonds daglige drift. Stk. 4. Direktionen er forpligtet til at videregive al relevant information til bestyrelsen. Stk. 5. Direktionen har det daglige ledelsesmæssige ansvar for, at Lønmodtagernes Dyrtidsfond kun påtager sig risici, som ledelse og medarbejdere i fornødent omfang kan vurdere konsekvensen af. Stk. 6. Direktionen skal godkende Lønmodtagernes Dyrtidsfonds forretningsgange, jf. § 16, eller udpege en eller flere personer eller organisatoriske enheder med den nødvendige faglige viden til at gøre dette. Hvis godkendelse af Lønmodtagernes Dyrtidsfonds forretningsgange foretages af flere personer eller organisatoriske enheder, er direktionen eller en af direktionen udpeget person eller organisatorisk enhed ansvarlig for, at alle væsentlige aktivitetsområder er beskrevet i forretningsgange, jf. § 16. Stk. 7. Direktionen skal skriftligt fastsætte, hvilke tiltag der skal iværksættes i forbindelse med nøglemedarbejderes fratræden. Stk. 8. Direktionen skal godkende Lønmodtagernes Dyrtidsfonds retningslinjer for udvikling og godkendelse af tjenesteydelser og nye produkter, der kan medføre væsentlige risici for Lønmodtagernes Dyrtidsfond, modparter eller kunder, herunder ændringer i eksisterende produkter, hvorved produktets risikoprofil ændres væsentligt, jf. 24."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Lønmodtagernes Dyrtidsfond skal være indrettet i organisatoriske enheder med klart definerede arbejdsopgaver, herunder skal alle medarbejdere have klare beføjelser, ansvarsområder og referencelinjer. Stk. 2. Hver organisatorisk enhed skal være bemandet med medarbejdere med relevante kompetencer på et passende niveau. Antallet af medarbejdere skal sammen med disses kompetencer sikre, at enheden på betryggende vis kan løse de opgaver, det påhviler enheden at udføre. Stk. 3. Hvis organisatoriske enheder på grund af Lønmodtagernes Dyrtidsfonds eller ansvarsområdets størrelse ikke kan have et tilstrækkeligt antal medarbejdere til at dække opgaveløsningen i tilfælde af ordinært eller ekstraordinært fravær, kan opgaveløsningen foretages af medarbejdere i andre organisatoriske enheder. Det skal i videst muligt omfang fremgå af forretningsgangene, arbejdsbeskrivelser eller lignende for de involverede organisatoriske enheder, hvilke medarbejdere, grupper af medarbejdere eller eventuelle andre organisatoriske enheder, der løser hvilke opgaver for den pågældende enhed, og under hvilke betingelser dette skal ske."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Lønmodtagernes Dyrtidsfonds skal være indrettet således, at al relevant information tilgår bestyrelse og ledelse på øvrige organisatoriske niveauer inden for tidsmæssige rammer og i en form, der sikrer, at nødvendige foranstaltninger kan sættes i værk uden unødigt ophold."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Lønmodtagernes Dyrtidsfond skal indrettes således, at der foreligger procedurer med henblik på håndtering og forebyggelse af interessekonflikter."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Lønmodtagernes Dyrtidsfond skal være indrettet således at der er betryggende funktionsadskillelse. Stk. 2. Funktionsadskillelse på investeringsområdet indebærer, at medarbejdere, der er involveret i indgåelse af handler og risikotagning, ikke må 1) varetage eller udføre handlernes afvikling, 2) varetage interne kontroller, 3) have ansvar for værdiansættelse og opgørelse af resultater og risici, eller 4) have ansvar for udarbejdelse af rapportering."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. For aktiviteter, hvor der ikke opretholdes funktionsadskillelse i overensstemmelse med § 12, jf. § 1, stk. 2, skal der indføres betryggende kompenserende foranstaltninger, der skal sikre, at der ikke påføres Lønmodtagernes Dyrtidsfond unødige risici eller tab."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Lønmodtagernes Dyrtidsfond skal være indrettet således, at de enkelte enheder og medarbejderne har de forretningsgange, arbejdsbeskrivelser, beredskabsplaner, systemer og øvrige redskaber til rådighed, der er nødvendige for udførelsen af deres opgaver, jf. § 17. Stk. 2. Det skal være klart, 1) hvilke opgaver der skal udføres, 2) hvordan opgaverne skal udføres, 3) i hvilket omfang udførte opgaver skal dokumenteres, 4) i hvilken form dokumentationen skal ske, 5) hvor dokumentationen skal opbevares, 6) hvor længe dokumentationen skal opbevares, 7) hvis relevant til hvem dokumentationen skal videregives, og 8) hvor tidligere udarbejdet dokumentation kan findes. Stk. 3. Arbejdet i den enkelte enhed skal planlægges således, at det sikres, at frister overholdes, hvad enten disse er interne eller følger af gældende regulering for Lønmodtagernes Dyrtidsfond."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Lønmodtagernes Dyrtidsfond skal have en god regnskabsmæssig praksis. Dette indebærer blandt andet, at Lønmodtagernes Dyrtidsfond 1) kan dokumentere, at offentliggjorte års- og delårsrapporter, herunder alle enkeltposter og noter, er udarbejdet i overensstemmelse med det regelsæt, der gælder for den pågældende rapport, og 2) indhenter nødvendig information til brug for udarbejdelse af års- og delårsrapporter, herunder al relevant information til brug for fastlæggelse af regnskabsposter, der baseres på regnskabsmæssige skøn."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Lønmodtagernes Dyrtidsfond skal have forretningsgange eller arbejdsbeskrivelser m.v., der på alle væsentlige aktivitetsområder er godkendt i henhold til § 8, stk. 6. Aktiviteter, der vedrører Lønmodtagernes Dyrtidsfonds finansielle og investeringsmæssige forhold, anses som udgangspunkt for væsentlige."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Forretningsgange, arbejdsbeskrivelser m.v. skal som minimum 1) være lettilgængelige og overskuelige, 2) på fyldestgørende måde beskrive de aktiviteter, der skal udføres, herunder sikre, at lovgivningen samt politikker og retningslinjer besluttet af Lønmodtagernes Dyrtidsfonds ledelse efterleves og overholdes, 3) angive hvilken organisatorisk enhed, personer eller grupper af personer, der skal udføre de enkelte opgaver eller delopgaver, 4) hvis relevant angive inden for hvilke tidsmæssige rammer, opgaver skal udføres, 5) indeholde bestemmelser om, hvilke forhold der skal rapporteres om og til hvem, 6) indeholde bestemmelser om, hvorledes medarbejderne skal forholde sig i tilfælde, hvor en medarbejder måtte blive opmærksom på ikke-beskrevne risici knyttet til den pågældendes arbejdsopgave eller andre aktivitetsområder, 7) indeholde bestemmelser om, hvordan medarbejdere skal forholde sig i tilfælde af driftsforstyrrelser, herunder systemnedbrud, 8) henvise til relevante manualer eller mere detaljerede arbejdsbeskrivelser, 9) angive, hvem der er ansvarlig for udarbejdelse og opdatering af forretningsgangen, 10) opdateres løbende ved ændring i interne forhold eller i relevant regulering, 11) være daterede, samt 12) opfylde kravene i bilag 1-3. Stk. 2. Forretningsgangene skal i relevant omfang afspejle bestyrelsens vedtagne politikker, jf. § 5, stk. 1. Stk. 3. Uanset opbygningen af forretningsgangene skal det sikres, at alle relevante forhold er beskrevet, og at det fremgår, hvem der har ansvaret for at udføre de enkelte opgaver korrekt. Således kan en forretningsgang vedrøre opgaverne i en enkelt organisatorisk enhed, dække samtlige opgaver i forbindelse med et eller flere produkter eller vedrøre tværgående arbejdsopgaver, der kræver flere organisatoriske enheders medvirken. Stk. 4. Forretningsgangene kan foreligge elektronisk. Er dette tilfældet, skal det sikres, at medarbejderne har adgang til tilstrækkelige oplysninger og forretningsgange, herunder i form af beredskabsplaner, til at udføre nødvendige opgaver i de tilfælde, hvor de elektroniske forretningsgange ikke måtte være tilgængelige."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Lønmodtagernes Dyrtidsfond skal have metoder og procedurer, der sikrer, at væsentlige nuværende og fremtidige risici identificeres, kvantificeres, håndteres, overvåges og kontrolleres samt medtages i relevant rapportering."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Lønmodtagernes Dyrtidsfond skal have metoder og procedurer, der er egnede til at opdage og mindske risikoen for, at Lønmodtagernes Dyrtidsfond bliver pålagt sanktioner, lider tab af omdømme, eller at Lønmodtagernes Dyrtidsfond eller Lønmodtagernes Dyrtidsfonds medlemmer lider væsentlige økonomiske tab som følge af manglende overholdelse af den gældende lovgivning for Lønmodtagernes Dyrtidsfond, markedsstandarder eller interne regelsæt (compliancerisici). Lønmodtagernes Dyrtidsfond kan ved opfyldelsen af 1. pkt. tage hensyn til arten, omfanget og sammensætningen af Lønmodtagernes Dyrtidsfonds aktiviteter."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Hvis direktionen i overensstemmelse med retningslinjerne fra bestyrelsen, jf. § 6, videregiver beføjelser, skal dette ske skriftligt eller elektronisk. Stk. 2. Hvis de videregivne beføjelser giver mulighed for det, kan modtageren af beføjelser fra direktionen ligeledes skriftligt eller elektronisk videregive disse beføjelser helt eller delvist. Stk. 3. Videregivelse af beføjelser kan kun ske til medarbejdere, der har den fornødne viden, indsigt og erfaring til at kunne anvende de modtagne beføjelser på betryggende vis. Stk. 4. Afgives beføjelser ved anvendelse af elektroniske medier, skal afgiver og modtager, tidspunkt for og omfang af afgivelse samt modtagelse af beføjelser kunne dokumenteres. Proceduren herfor skal fremgå af forretningsgangene. Stk. 5. Meddelelse om videregivelse af beføjelser skal som minimum angive, 1) arten og størrelsen af den eller de videregivne beføjelser, 2) principperne for opgørelse af udnyttelse af beføjelserne, 3) hvilke produkter eller handlinger beføjelsen omfatter, 4) eventuelle supplerende grænser for risiko samt principperne for opgørelse af sådanne beføjelser, der opfylder kravene i § 7, stk. 1, nr. 3 og 4, og 5) hvordan, hvor ofte og af hvilken person eller organisatorisk enhed rapportering skal foretages til afgiver af beføjelsen og eventuelle andre. Stk. 6. Ingen kan videregive beføjelser, der går ud over de beføjelser, den pågældende selv har modtaget. Summen af videregivne beføjelser, herunder beføjelser givet til grupper af medarbejdere, må endvidere ikke overstige de beføjelser, der er indeholdt i bestyrelsens retningslinjer til direktionen. Stk. 7. Hvis der er fastsat supplerende risikomål i forbindelse med videregivne beføjelser, skal den, der afgiver beføjelserne, sikre sig, at anvendelse af de supplerende risikomål finder sted på en måde, der sikrer, at der ikke sker overskridelse af øvrige tildelte beføjelser."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Lønmodtagernes Dyrtidsfond skal foretage kontrol af alle væsentlige risikobehæftede opgaver, herunder: 1) Overholdelse af samtlige grænser fastsat af bestyrelsen i henhold til § 7, stk. 1, nr. 3, i retningslinjerne til direktionen og grænser i lovgivningen. 2) Overholdelse af videregivne beføjelser. 3) Dispositioner, hvor Lønmodtagernes Dyrtidsfond handler i henhold til fuldmagt fra tredjemand eller modparter, og hvor Lønmodtagernes Dyrtidsfond har forpligtet sig til at overholde grænser for risici, herunder placeringsgrænser. 4) Andre opgaver, som af anden årsag kan medføre væsentlige økonomiske dispositioner eller andre væsentlige risici for Lønmodtagernes Dyrtidsfond, herunder disponering af Lønmodtagernes Dyrtidsfonds konti og opgaver i forbindelse med fremskaffelse eller udarbejdelse af grundlag for regnskab. Stk. 2. Kontrol skal udføres af en anden enhed end den, der har udført opgaven, jf. § 11. § 11 finder dog ikke anvendelse på kontroller, der har karakter af afstemning, overvågning af om forretningsgange overholdes, fejlfinding eller lignende. Sådanne kontroller kan derfor foretages af personer i samme organisatoriske enhed, medmindre dette i det konkrete tilfælde ikke er betryggende Stk. 3. Kontroller omfattet af stk. 1 og 2 skal foretages med passende intervaller afhængigt af aktivitetens størrelse, den enkelte risikos væsentlighed og størrelse set i forhold til Lønmodtagernes Dyrtidsfonds forretningsmodel, aktivitetsområder og kompleksiteten af de pågældende risici. Kontrollerne skal, hvor der løbende sker dispositioner hen over dagen, omfatte overholdelse af grænser intra-dag. Intra-dag kontroller kan, hvor dette er forsvarligt, foretages på stikprøvebasis. Stk. 4. Lønmodtagernes Dyrtidsfond skal have passende overvågning af, at administrative opgaver udføres på en betryggende og ensartet måde, og at forretningsgange, arbejdsbeskrivelser m.v. bliver overholdt."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Der skal løbende ske skriftlig rapportering på alle relevante ledelsesmæssige niveauer om overholdelsen og udnyttelsen af samtlige grænser for risikotagning indeholdt i retningslinjerne givet i medfør af § 6 eller i den videregivne beføjelse. Der skal endvidere ske rapportering om overholdelse af grænser for risici fastsat i lovgivningen på de områder, hvor dette er relevant, herunder de grænser, der fremgår af lov om Lønmodtagernes Dyrtidsfond §§ 6b-6h. Rapporteringen skal også omfatte risici, der styres på Lønmodtagernes Dyrtidsfonds vegne af porteføljeforvaltere. Stk. 2. Rapporteringen skal ske i overskuelig form og give bestyrelse, direktion og øvrige medarbejdere, der har videregivet beføjelser, jf. § 20, oplysning såvel om den aktuelle udnyttelse af de fastsatte grænser som om udnyttelsen over tid. Stk. 3. Anvender Lønmodtagernes Dyrtidsfond interne modeller til opgørelse af risici, skal rapporteringen desuden omfatte relevante back-tests til dokumentation af modellens pålidelighed. Stk. 4. Rapportering til bestyrelsen skal ske med de intervaller, der er angivet i retningslinjerne. Endvidere skal overskridelser som minimum rapporteres på hvert bestyrelsesmøde, ligesom rapportering skal ske, hvis de forhold, der ligger til grund for fastsættelsen af de enkelte grænser for risiko, ændres væsentligt, for eksempel som følge af markedsuro og ekstraordinære tab. Stk. 5. Rapportering om videregivne beføjelser, herunder overskridelse af disse, skal ske til den, der har afgivet beføjelserne, med intervaller, der afspejler afgiverens involvering i den daglige disponering, og som fremgår af beføjelserne. Overskridelsen skal sædvanligvis rapporteres senest dagen efter at overskridelsen er konstateret."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Der skal ske rapportering om andre væsentlige forhold, der ikke måtte være omfattet af beføjelser fastsat i retningslinjerne eller i videregivne beføjelser, jf. stk. 2. Det kan for eksempel dreje sig om rapportering vedrørende afstemningsfejl, uregelmæssigheder, tab som følge af operationelle forhold, fejl i regnskab eller budgetter og nøglepersoners fratræden. Stk. 2. Lønmodtagernes Dyrtidsfond forretningsgange skal i videst muligt omfang indeholde anvisninger om, hvilke forhold der skal eller bør rapporteres om og til hvem, herunder skal det fremgå, om rapportering i særlige tilfælde kan eller skal ske til andre end den pågældendes daglige leder eller dennes leder."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Direktionens godkendte retningslinjer for udvikling og godkendelse af nye tjenesteydelser og produkter, herunder ændringer i eksisterende tjenesteydelser og produkter, hvorved tjenesteydelsernes og produkternes risikoprofil ændres væsentligt, jf. § 8, stk. 8, skal som minimum 1) afgrænse, hvornår der er tale om et nyt produkt eller tjenesteydelse, i det omfang det er muligt, 2) angive, hvilken eller hvilke organisatoriske enheder, udvalg eller ad hoc udvalg der skal forestå udviklingsprocessen, eventuelt opdelt pr. risikoområde, 3) indeholde retningslinjer for, hvem der i hvert fald skal inddrages i udviklingsprocessen, således at det sikres, at alle relevante forhold belyses, 4) indeholde retningslinjer for, hvilke overordnede forhold der skal analyseres og dokumenteres, herunder arten, størrelsen og opgørelsen af risici for Lønmodtagernes Dyrtidsfond, påvirkning af Lønmodtagernes Dyrtidsfonds omkostninger og indtjening, Lønmodtagernes Dyrtidsfonds muligheder for at agere på nye markeder, påvirkning af Lønmodtagernes Dyrtidsfonds solvens og regnskabsmæssig behandling, 5) indeholde krav om, at analysen skal godtgøre, at Lønmodtagernes Dyrtidsfond har tilstrækkelig ekspertise, systemer, kapital og ressourcer i øvrigt til at håndtere det nye produkt eller tjenesteydelsen på betryggende vis og 6) indeholde bestemmelse om retningslinjer for, at nye produkter og tjenesteydelser, der kan medføre væsentlige nye risici for Lønmodtagernes Dyrtidsfond eller kunderne, skal forelægges bestyrelsen med henblik på dennes stillingtagen til, om anvendelsen af det nye produkt giver anledning til ændring af de i henhold til § 5 vedtagne politikker eller de i medfør af §§ 6 og 7 givne retningslinjer, herunder til fastsættelse af særlige principper for opgørelse af de til produktet knyttede risici."
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Overtrædelse af §§ 2-7, § 8, stk. 3, 4, 6 og 7, § 9, stk. 1 og 2, og stk. 3, 2. pkt., §§ 11-15, § 16, 1. pkt., § 17, stk. 1 og 2, stk. 3, 1. pkt., og stk. 4, 2. pkt., § 18, § 19, 1. pkt., § 20, stk. 1 og 3-7, § 21, stk. 1, stk. 2, 1.pkt., stk. 3, 1. og 2. pkt. og stk. 4, § 22, § 23, stk. 1, 1. pkt., og stk. 2, og § 24 straffes med bøde . Stk. 2. Der kan pålægges selskaber mv. (juridiske personer) strafansvar efter reglerne i straffelovens kapitel 5."
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Bekendtgørelsen træder i kraft den 1. januar 2011, jf. dog stk. 2. Stk. 2. § 5, stk. 1, nr. 3, og bilag 2 træder i kraft den 1. juli 2011. Finanstilsynet kan give frist indtil den 1. juli 2011 til at fremlægge dokumentation for, at kravene i bekendtgørelsen er opfyldt."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på Lønmodtagernes Dyrtidsfond. Stk. 2. Hvis bestyrelse og direktion kan godtgøre, at bestemmelser i denne bekendtgørelse enten ikke er relevante for Lønmodtagernes Dyrtidsfond som helhed eller for de berørte risikoområder, eller at Lønmodtagernes Dyrtidsfond eller risikoområdet på trods af en fravigelse fortsat kan drives på forsvarlig vis, kan Lønmodtagernes Dyrtidsfond fravige bestemmelser i bekendtgørelsen, medmindre andet udtrykkeligt fremgår. Fravigelse kan f.eks. ske som følge af, 1) ringe eller ukompliceret aktivitet på et eller flere aktivitets- eller risikoområder, 2) aktivitetens størrelse, 3) Lønmodtagernes Dyrtidsfonds struktur, eller 4) strukturen i en eventuel koncern, hvori Lønmodtagernes Dyrtidsfond indgår. Stk. 3. Hvis der er omfattende eller meget komplekse aktiviteter på et eller flere risikoområder skal Lønmodtagernes Dyrtidsfond bestyrelse og direktion løbende vurdere, om det er nødvendigt at supplere bekendtgørelsens krav med yderligere tiltag.",
      "valid_from": "2010-12-15",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Som led i varetagelsen af den overordnede og strategiske ledelse af Lønmodtagernes Dyrtidsfond skal bestyrelsen under hensyntagen til Lønmodtagernes Dyrtidsfonds forretningsmodel, som afgrænset i lov om Lønmodtagernes Dyrtidsfond 1) vurdere om Lønmodtagernes Dyrtidsfonds risikoprofil og politikker, jf. § 5, samt retningslinjerne til direktionen, jf. §§ 6 og 7, er forsvarlige i forhold til Lønmodtagernes Dyrtidsfonds væsentlige aktiviteter, organisation og ressourcer samt de markedsforhold, som Lønmodtagernes Dyrtidsfonds aktiviteter drives under, 2) vurdere og tage stilling til Lønmodtagernes Dyrtidsfonds budgetter, likviditet, væsentlige dispositioner, særlige risici og egne overordnede forsikringsforhold, 3) overvåge at direktionen varetager sine opgaver på en betryggende måde og i overensstemmelse med den fastlagte risikoprofil, de fastlagte politikker samt retningslinjerne til direktionen, 4) sikre at direktionens rapportering til og information af bestyrelsen er fyldestgørende for bestyrelsens arbejde, samt 5) overvåge at Lønmodtagernes Dyrtidsfond har effektive former for virksomhedsstyring.",
      "valid_from": "2010-12-15",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Bestyrelsen skal løbende vurdere, om dens medlemmer tilsammen besidder den fornødne viden og erfaring om Lønmodtagernes Dyrtidsfonds risici til at sikre en forsvarlig drift af Lønmodtagernes Dyrtidsfond. Dette gælder særligt ved Lønmodtagernes Dyrtidsfonds ibrugtagning af modeller til brug for risikoberegning, ved indførelse af nye produkter, jf. § 25, og andre tiltag, der kan medføre væsentligt øgede risici for Lønmodtagernes Dyrtidsfond eller i væsentlig grad kan påvirke den måde, hvorpå risici opgøres og rapporteres i Lønmodtagernes Dyrtidsfond.",
      "valid_from": "2010-12-15",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bestyrelsen skal foretage en vurdering af Lønmodtagernes Dyrtidsfonds risici, når Lønmodtagernes Dyrtidsfonds forhold, markedsforhold eller andre relevante forhold tilsiger dette, dog mindst en gang om året. Stk. 2. Vurderingen efter stk. 1 skal endvidere indeholde et grundlag for bestyrelsens vurdering af, om Lønmodtagernes Dyrtidsfond har passende medarbejderressourcer, såvel hvad angår kompetencer som antal, passende it-systemer og -support, herunder i forbindelse med risikostyring, samt om Lønmodtagernes Dyrtidsfond har passende procedurer for hurtig og effektiv kommunikation på tværs af Lønmodtagernes Dyrtidsfond.",
      "valid_from": "2010-12-15",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. På grundlag af risikovurderingen, jf. § 4, stk. 1, skal bestyrelsen vedtage relevante politikker og beredskabsplaner m.v., herunder: 1) Politik for markeds-, modparts- og kreditrisici (investeringsområdet), jf. bilag 1. 2) Politik for operationelle risici, jf. bilag 2. 3) It-sikkerhedspolitik, jf. bilag 4, herunder en it-beredskabsplan. 4) Beredskabsplaner for øvrige alvorlige driftsforstyrrelser. Stk. 2. Politikkernes indhold skal fastlægges under hensyntagen til Lønmodtagernes Dyrtidsfonds art, størrelse, forretningsmodel, kompleksiteten af aktiviteterne, samspillet mellem de enkelte risikoområder, Lønmodtagernes Dyrtidsfonds overordnede risikovillighed, lovgivningen samt markedsforholdene. Politikkerne skal indeholde Lønmodtagernes Dyrtidsfonds overordnede strategiske mål for det pågældende risikoområde og anvisninger om, hvordan disse mål nås i form af angivelser af metoder eller midler. Endelig skal politikkerne m.v. indeholde bestemmelser om, hvor ofte og i hvilken form bestyrelsen skal orienteres om manglende overholdelse af forhold og strategiske mål i de enkelte politikker m.v. Stk. 3. Politikkerne m.v. vedtaget i medfør af stk. 1, nr. 1 og 3, skal som minimum indeholde bestemmelser om Lønmodtagernes Dyrtidsfonds risikoprofil og det ønskede risikoniveau på det enkelte risikoområde, jf. § 2, stk. 1, nr. 1. Stk. 4. Bestyrelsen skal tilpasse de vedtagne politikker ved væsentlige forandringer i de forudsætninger, der ligger til grund for disse. Bestyrelsen skal dog mindst én gang årligt vurdere og eventuelt ajourføre de vedtagne politikker.",
      "valid_from": "2010-12-15",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. På grundlag af risikovurderingen foretaget i henhold til § 4, stk. 1, og politikkerne vedtaget i henhold til § 5 skal bestyrelsen give direktionen skriftlige retningslinjer. Stk. 2. Retningslinjerne efter stk. 1 skal angive, hvilke dispositioner direktionen kan foretage som led i dens arbejde, hvilke beslutninger direktionen eventuelt kan træffe med efterfølgende orientering af bestyrelsen, og hvilke dispositioner der kræver bestyrelsens stillingtagen. Stk. 3. Bestyrelsen kan ikke henlægge beføjelser til direktionen, der hører til bestyrelsens overordnede ledelsesopgaver eller i øvrigt er af usædvanlig art eller af stor betydning for Lønmodtagernes Dyrtidsfond, jf. principperne i § 117, stk. 1, i selskabsloven. Dette omfatter bl.a. følgende: 1) Beslutning om outsourcing af væsentlige aktivitetsområder. 2) Bevilling af usædvanlige eller betydende engagementer, jf. dog principperne i§ 117, stk. 1, 4. og 5.pkt. i selskabsloven, og engagementer omfattet af § 5 b i lov om Lønmodtagernes Dyrtidsfond. 3) Ansættelse af direktion, andet ledende personale og revisionschef. 4) Beslutning om principper for opgørelse af risici, jf. § 7, stk. 1, nr. 4, herunder anvendelse af interne modeller i den løbende risikostyring.",
      "valid_from": "2010-12-15",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Retningslinjerne efter § 6, stk. 1 og 2, skal 1) være i overensstemmelse med bestyrelsens vedtagne politikker og risikoprofilen på de enkelte risikoområder, 2) iagttage begrænsninger fastsat i lovgivningen, 3) indeholde kontrollerbare grænser for størrelsen af de risici, som direktionen er bemyndiget til at tage på Lønmodtagernes Dyrtidsfonds vegne, 4) fastlægge principperne for, hvordan udnyttelse af grænserne for hver type af risici opgøres, herunder for hvordan risici hidrørende fra finansielle instrumenter og midler, der på Lønmodtagernes Dyrtidsfonds vegne forvaltes af eksterne porteføljeforvaltere, indgår i den samlede risikoopgørelse 5) tage stilling til, i hvilket omfang og eventuelt til hvem, direktionen kan videregive beføjelserne angivet i retningslinjerne, 6) fastlægge hvor ofte og i hvilken form bestyrelsen ønsker at modtage rapportering i henhold til stk. 6, og 7) opfylde kravene i bilag 1-3. Stk. 2. Retningslinjernes grænser skal utvetydigt angive størrelsen af den enkelte fastsatte grænse for risiko, for eksempel som absolutte tal. Stk. 3. Retningslinjerne kan kun undtagelsesvis give mulighed for, at direktionen kan disponere risici i en størrelsesorden, der ligger uden for den fastlagte risikoprofil og retningslinjernes grænser og da kun, hvis forudsætningerne herfor fremgår af retningslinjerne. Kan disse forudsætninger ikke fastlægges, kan forudgående beføjelser til overskridelser af retningslinjernes grænser ikke gives til direktionen. Stk. 4. Bestyrelsen skal ved udformningen af retningslinjerne til direktionen sikre, at direktøren eller direktionens medlemmer tilsammen besidder den fornødne viden og erfaring til at anvende de i retningslinjerne indeholdte beføjelser på en forsvarlig måde for Lønmodtagernes Dyrtidsfond. Stk. 5. Hvis politikker m.v. i henhold til § 5 og retningslinjerne i henhold til stk. 1 indeholdes i samme dokument, skal det tydeligt fremgå, hvilke bestemmelser der vedrører politik­ken på et risikoområde og hvilke, der vedrører retningslinjerne til direktionen. Stk. 6. Det skal fremgå af retningslinjerne, at rapportering til bestyrelsen sker på alle de områder, hvor bestyrelsen har fastsat grænser for direktionen, eller hvor der er fastsat grænser i lovgivningen. Det skal således fremgå af rapporteringen, om grænser fastsat i lovgivningen er overholdt. Det skal fremgå, i hvilket omfang grænserne for risici fastsat af bestyrelsen er udnyttet såvel aktuelt som over tid, herunder om der har været overskridelser af grænserne. Endelig skal rapporteringen, hvis dette er relevant, omfatte et grundlag for bestyrelsens vurdering af anvendte modellers pålidelighed. Bestyrelsens stillingtagen til den modtagne rapportering skal protokolleres. Stk. 7. Rapporteringen efter stk. 6 skal også omfatte midler og risici hidrørende fra midler, der forvaltes af eksterne porteføljeforvaltere, idet det, jf. § 2, stk. 2, sidste pkt., i bekendtgørelse om outsourcing af væsentlige aktivitetsområder, fortsat er bestyrelsens ansvar, at midler, der forvaltes af eksterne porteføljeforvaltere, og øvrige midler tilsammen placeres inden for retningslinjerne fastlagt af bestyrelsen og i overensstemmelse med lovgivningen.",
      "valid_from": "2010-12-15",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Direktionen skal forestå den daglige ledelse af Lønmodtagernes Dyrtidsfond i overensstemmelse med lovgivningens bestemmelser, bestyrelsens vedtagne politikker m.v., jf. § 5, bestyrelsens retningslinjer, jf. § 6, og eventuelle andre mundtlige eller skriftlige anvisninger fra bestyrelsen. Stk. 2. Direktionen skal sikre, at Lønmodtagernes Dyrtidsfond er indrettet i overensstemmelse med kravene i denne bekendtgørelse. Stk. 3. Direktionen skal sikre, at bestyrelsens vedtagne politikker og retningslinjer implementeres i Lønmodtagernes Dyrtidsfonds daglige drift. Stk. 4. Direktionen er forpligtet til at videregive al relevant information til bestyrelsen. Stk. 5. Direktionen har det daglige ledelsesmæssige ansvar for, at Lønmodtagernes Dyrtidsfond kun påtager sig risici, som ledelse og medarbejdere i fornødent omfang kan vurdere konsekvensen af. Stk. 6. Direktionen skal godkende Lønmodtagernes Dyrtidsfonds forretningsgange, jf. § 16, eller udpege en eller flere personer eller organisatoriske enheder med den nødvendige faglige viden til at gøre dette. Hvis godkendelse af Lønmodtagernes Dyrtidsfonds forretningsgange foretages af flere personer eller organisatoriske enheder, er direktionen eller en af direktionen udpeget person eller organisatorisk enhed ansvarlig for, at alle væsentlige aktivitetsområder er beskrevet i forretningsgange, jf. § 16. Stk. 7. Direktionen skal skriftligt fastsætte, hvilke tiltag der skal iværksættes i forbindelse med nøglemedarbejderes fratræden. Stk. 8. Direktionen skal godkende Lønmodtagernes Dyrtidsfonds retningslinjer for udvikling og godkendelse af tjenesteydelser og nye produkter, der kan medføre væsentlige risici for Lønmodtagernes Dyrtidsfond, modparter eller kunder, herunder ændringer i eksisterende produkter, hvorved produktets risikoprofil ændres væsentligt, jf. 24.",
      "valid_from": "2010-12-15",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Lønmodtagernes Dyrtidsfond skal være indrettet i organisatoriske enheder med klart definerede arbejdsopgaver, herunder skal alle medarbejdere have klare beføjelser, ansvarsområder og referencelinjer. Stk. 2. Hver organisatorisk enhed skal være bemandet med medarbejdere med relevante kompetencer på et passende niveau. Antallet af medarbejdere skal sammen med disses kompetencer sikre, at enheden på betryggende vis kan løse de opgaver, det påhviler enheden at udføre. Stk. 3. Hvis organisatoriske enheder på grund af Lønmodtagernes Dyrtidsfonds eller ansvarsområdets størrelse ikke kan have et tilstrækkeligt antal medarbejdere til at dække opgaveløsningen i tilfælde af ordinært eller ekstraordinært fravær, kan opgaveløsningen foretages af medarbejdere i andre organisatoriske enheder. Det skal i videst muligt omfang fremgå af forretningsgangene, arbejdsbeskrivelser eller lignende for de involverede organisatoriske enheder, hvilke medarbejdere, grupper af medarbejdere eller eventuelle andre organisatoriske enheder, der løser hvilke opgaver for den pågældende enhed, og under hvilke betingelser dette skal ske.",
      "valid_from": "2010-12-15",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Lønmodtagernes Dyrtidsfonds skal være indrettet således, at al relevant information tilgår bestyrelse og ledelse på øvrige organisatoriske niveauer inden for tidsmæssige rammer og i en form, der sikrer, at nødvendige foranstaltninger kan sættes i værk uden unødigt ophold.",
      "valid_from": "2010-12-15",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Lønmodtagernes Dyrtidsfond skal indrettes således, at der foreligger procedurer med henblik på håndtering og forebyggelse af interessekonflikter.",
      "valid_from": "2010-12-15",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Lønmodtagernes Dyrtidsfond skal være indrettet således at der er betryggende funktionsadskillelse. Stk. 2. Funktionsadskillelse på investeringsområdet indebærer, at medarbejdere, der er involveret i indgåelse af handler og risikotagning, ikke må 1) varetage eller udføre handlernes afvikling, 2) varetage interne kontroller, 3) have ansvar for værdiansættelse og opgørelse af resultater og risici, eller 4) have ansvar for udarbejdelse af rapportering.",
      "valid_from": "2010-12-15",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. For aktiviteter, hvor der ikke opretholdes funktionsadskillelse i overensstemmelse med § 12, jf. § 1, stk. 2, skal der indføres betryggende kompenserende foranstaltninger, der skal sikre, at der ikke påføres Lønmodtagernes Dyrtidsfond unødige risici eller tab.",
      "valid_from": "2010-12-15",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Lønmodtagernes Dyrtidsfond skal være indrettet således, at de enkelte enheder og medarbejderne har de forretningsgange, arbejdsbeskrivelser, beredskabsplaner, systemer og øvrige redskaber til rådighed, der er nødvendige for udførelsen af deres opgaver, jf. § 17. Stk. 2. Det skal være klart, 1) hvilke opgaver der skal udføres, 2) hvordan opgaverne skal udføres, 3) i hvilket omfang udførte opgaver skal dokumenteres, 4) i hvilken form dokumentationen skal ske, 5) hvor dokumentationen skal opbevares, 6) hvor længe dokumentationen skal opbevares, 7) hvis relevant til hvem dokumentationen skal videregives, og 8) hvor tidligere udarbejdet dokumentation kan findes. Stk. 3. Arbejdet i den enkelte enhed skal planlægges således, at det sikres, at frister overholdes, hvad enten disse er interne eller følger af gældende regulering for Lønmodtagernes Dyrtidsfond.",
      "valid_from": "2010-12-15",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Lønmodtagernes Dyrtidsfond skal have en god regnskabsmæssig praksis. Dette indebærer blandt andet, at Lønmodtagernes Dyrtidsfond 1) kan dokumentere, at offentliggjorte års- og delårsrapporter, herunder alle enkeltposter og noter, er udarbejdet i overensstemmelse med det regelsæt, der gælder for den pågældende rapport, og 2) indhenter nødvendig information til brug for udarbejdelse af års- og delårsrapporter, herunder al relevant information til brug for fastlæggelse af regnskabsposter, der baseres på regnskabsmæssige skøn.",
      "valid_from": "2010-12-15",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Lønmodtagernes Dyrtidsfond skal have forretningsgange eller arbejdsbeskrivelser m.v., der på alle væsentlige aktivitetsområder er godkendt i henhold til § 8, stk. 6. Aktiviteter, der vedrører Lønmodtagernes Dyrtidsfonds finansielle og investeringsmæssige forhold, anses som udgangspunkt for væsentlige.",
      "valid_from": "2010-12-15",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Forretningsgange, arbejdsbeskrivelser m.v. skal som minimum 1) være lettilgængelige og overskuelige, 2) på fyldestgørende måde beskrive de aktiviteter, der skal udføres, herunder sikre, at lovgivningen samt politikker og retningslinjer besluttet af Lønmodtagernes Dyrtidsfonds ledelse efterleves og overholdes, 3) angive hvilken organisatorisk enhed, personer eller grupper af personer, der skal udføre de enkelte opgaver eller delopgaver, 4) hvis relevant angive inden for hvilke tidsmæssige rammer, opgaver skal udføres, 5) indeholde bestemmelser om, hvilke forhold der skal rapporteres om og til hvem, 6) indeholde bestemmelser om, hvorledes medarbejderne skal forholde sig i tilfælde, hvor en medarbejder måtte blive opmærksom på ikke-beskrevne risici knyttet til den pågældendes arbejdsopgave eller andre aktivitetsområder, 7) indeholde bestemmelser om, hvordan medarbejdere skal forholde sig i tilfælde af driftsforstyrrelser, herunder systemnedbrud, 8) henvise til relevante manualer eller mere detaljerede arbejdsbeskrivelser, 9) angive, hvem der er ansvarlig for udarbejdelse og opdatering af forretningsgangen, 10) opdateres løbende ved ændring i interne forhold eller i relevant regulering, 11) være daterede, samt 12) opfylde kravene i bilag 1-3. Stk. 2. Forretningsgangene skal i relevant omfang afspejle bestyrelsens vedtagne politikker, jf. § 5, stk. 1. Stk. 3. Uanset opbygningen af forretningsgangene skal det sikres, at alle relevante forhold er beskrevet, og at det fremgår, hvem der har ansvaret for at udføre de enkelte opgaver korrekt. Således kan en forretningsgang vedrøre opgaverne i en enkelt organisatorisk enhed, dække samtlige opgaver i forbindelse med et eller flere produkter eller vedrøre tværgående arbejdsopgaver, der kræver flere organisatoriske enheders medvirken. Stk. 4. Forretningsgangene kan foreligge elektronisk. Er dette tilfældet, skal det sikres, at medarbejderne har adgang til tilstrækkelige oplysninger og forretningsgange, herunder i form af beredskabsplaner, til at udføre nødvendige opgaver i de tilfælde, hvor de elektroniske forretningsgange ikke måtte være tilgængelige.",
      "valid_from": "2010-12-15",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Lønmodtagernes Dyrtidsfond skal have metoder og procedurer, der sikrer, at væsentlige nuværende og fremtidige risici identificeres, kvantificeres, håndteres, overvåges og kontrolleres samt medtages i relevant rapportering.",
      "valid_from": "2010-12-15",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Lønmodtagernes Dyrtidsfond skal have metoder og procedurer, der er egnede til at opdage og mindske risikoen for, at Lønmodtagernes Dyrtidsfond bliver pålagt sanktioner, lider tab af omdømme, eller at Lønmodtagernes Dyrtidsfond eller Lønmodtagernes Dyrtidsfonds medlemmer lider væsentlige økonomiske tab som følge af manglende overholdelse af den gældende lovgivning for Lønmodtagernes Dyrtidsfond, markedsstandarder eller interne regelsæt (compliancerisici). Lønmodtagernes Dyrtidsfond kan ved opfyldelsen af 1. pkt. tage hensyn til arten, omfanget og sammensætningen af Lønmodtagernes Dyrtidsfonds aktiviteter.",
      "valid_from": "2010-12-15",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Hvis direktionen i overensstemmelse med retningslinjerne fra bestyrelsen, jf. § 6, videregiver beføjelser, skal dette ske skriftligt eller elektronisk. Stk. 2. Hvis de videregivne beføjelser giver mulighed for det, kan modtageren af beføjelser fra direktionen ligeledes skriftligt eller elektronisk videregive disse beføjelser helt eller delvist. Stk. 3. Videregivelse af beføjelser kan kun ske til medarbejdere, der har den fornødne viden, indsigt og erfaring til at kunne anvende de modtagne beføjelser på betryggende vis. Stk. 4. Afgives beføjelser ved anvendelse af elektroniske medier, skal afgiver og modtager, tidspunkt for og omfang af afgivelse samt modtagelse af beføjelser kunne dokumenteres. Proceduren herfor skal fremgå af forretningsgangene. Stk. 5. Meddelelse om videregivelse af beføjelser skal som minimum angive, 1) arten og størrelsen af den eller de videregivne beføjelser, 2) principperne for opgørelse af udnyttelse af beføjelserne, 3) hvilke produkter eller handlinger beføjelsen omfatter, 4) eventuelle supplerende grænser for risiko samt principperne for opgørelse af sådanne beføjelser, der opfylder kravene i § 7, stk. 1, nr. 3 og 4, og 5) hvordan, hvor ofte og af hvilken person eller organisatorisk enhed rapportering skal foretages til afgiver af beføjelsen og eventuelle andre. Stk. 6. Ingen kan videregive beføjelser, der går ud over de beføjelser, den pågældende selv har modtaget. Summen af videregivne beføjelser, herunder beføjelser givet til grupper af medarbejdere, må endvidere ikke overstige de beføjelser, der er indeholdt i bestyrelsens retningslinjer til direktionen. Stk. 7. Hvis der er fastsat supplerende risikomål i forbindelse med videregivne beføjelser, skal den, der afgiver beføjelserne, sikre sig, at anvendelse af de supplerende risikomål finder sted på en måde, der sikrer, at der ikke sker overskridelse af øvrige tildelte beføjelser.",
      "valid_from": "2010-12-15",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Lønmodtagernes Dyrtidsfond skal foretage kontrol af alle væsentlige risikobehæftede opgaver, herunder: 1) Overholdelse af samtlige grænser fastsat af bestyrelsen i henhold til § 7, stk. 1, nr. 3, i retningslinjerne til direktionen og grænser i lovgivningen. 2) Overholdelse af videregivne beføjelser. 3) Dispositioner, hvor Lønmodtagernes Dyrtidsfond handler i henhold til fuldmagt fra tredjemand eller modparter, og hvor Lønmodtagernes Dyrtidsfond har forpligtet sig til at overholde grænser for risici, herunder placeringsgrænser. 4) Andre opgaver, som af anden årsag kan medføre væsentlige økonomiske dispositioner eller andre væsentlige risici for Lønmodtagernes Dyrtidsfond, herunder disponering af Lønmodtagernes Dyrtidsfonds konti og opgaver i forbindelse med fremskaffelse eller udarbejdelse af grundlag for regnskab. Stk. 2. Kontrol skal udføres af en anden enhed end den, der har udført opgaven, jf. § 11. § 11 finder dog ikke anvendelse på kontroller, der har karakter af afstemning, overvågning af om forretningsgange overholdes, fejlfinding eller lignende. Sådanne kontroller kan derfor foretages af personer i samme organisatoriske enhed, medmindre dette i det konkrete tilfælde ikke er betryggende Stk. 3. Kontroller omfattet af stk. 1 og 2 skal foretages med passende intervaller afhængigt af aktivitetens størrelse, den enkelte risikos væsentlighed og størrelse set i forhold til Lønmodtagernes Dyrtidsfonds forretningsmodel, aktivitetsområder og kompleksiteten af de pågældende risici. Kontrollerne skal, hvor der løbende sker dispositioner hen over dagen, omfatte overholdelse af grænser intra-dag. Intra-dag kontroller kan, hvor dette er forsvarligt, foretages på stikprøvebasis. Stk. 4. Lønmodtagernes Dyrtidsfond skal have passende overvågning af, at administrative opgaver udføres på en betryggende og ensartet måde, og at forretningsgange, arbejdsbeskrivelser m.v. bliver overholdt.",
      "valid_from": "2010-12-15",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Der skal løbende ske skriftlig rapportering på alle relevante ledelsesmæssige niveauer om overholdelsen og udnyttelsen af samtlige grænser for risikotagning indeholdt i retningslinjerne givet i medfør af § 6 eller i den videregivne beføjelse. Der skal endvidere ske rapportering om overholdelse af grænser for risici fastsat i lovgivningen på de områder, hvor dette er relevant, herunder de grænser, der fremgår af lov om Lønmodtagernes Dyrtidsfond §§ 6b-6h. Rapporteringen skal også omfatte risici, der styres på Lønmodtagernes Dyrtidsfonds vegne af porteføljeforvaltere. Stk. 2. Rapporteringen skal ske i overskuelig form og give bestyrelse, direktion og øvrige medarbejdere, der har videregivet beføjelser, jf. § 20, oplysning såvel om den aktuelle udnyttelse af de fastsatte grænser som om udnyttelsen over tid. Stk. 3. Anvender Lønmodtagernes Dyrtidsfond interne modeller til opgørelse af risici, skal rapporteringen desuden omfatte relevante back-tests til dokumentation af modellens pålidelighed. Stk. 4. Rapportering til bestyrelsen skal ske med de intervaller, der er angivet i retningslinjerne. Endvidere skal overskridelser som minimum rapporteres på hvert bestyrelsesmøde, ligesom rapportering skal ske, hvis de forhold, der ligger til grund for fastsættelsen af de enkelte grænser for risiko, ændres væsentligt, for eksempel som følge af markedsuro og ekstraordinære tab. Stk. 5. Rapportering om videregivne beføjelser, herunder overskridelse af disse, skal ske til den, der har afgivet beføjelserne, med intervaller, der afspejler afgiverens involvering i den daglige disponering, og som fremgår af beføjelserne. Overskridelsen skal sædvanligvis rapporteres senest dagen efter at overskridelsen er konstateret.",
      "valid_from": "2010-12-15",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Der skal ske rapportering om andre væsentlige forhold, der ikke måtte være omfattet af beføjelser fastsat i retningslinjerne eller i videregivne beføjelser, jf. stk. 2. Det kan for eksempel dreje sig om rapportering vedrørende afstemningsfejl, uregelmæssigheder, tab som følge af operationelle forhold, fejl i regnskab eller budgetter og nøglepersoners fratræden. Stk. 2. Lønmodtagernes Dyrtidsfond forretningsgange skal i videst muligt omfang indeholde anvisninger om, hvilke forhold der skal eller bør rapporteres om og til hvem, herunder skal det fremgå, om rapportering i særlige tilfælde kan eller skal ske til andre end den pågældendes daglige leder eller dennes leder.",
      "valid_from": "2010-12-15",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Direktionens godkendte retningslinjer for udvikling og godkendelse af nye tjenesteydelser og produkter, herunder ændringer i eksisterende tjenesteydelser og produkter, hvorved tjenesteydelsernes og produkternes risikoprofil ændres væsentligt, jf. § 8, stk. 8, skal som minimum 1) afgrænse, hvornår der er tale om et nyt produkt eller tjenesteydelse, i det omfang det er muligt, 2) angive, hvilken eller hvilke organisatoriske enheder, udvalg eller ad hoc udvalg der skal forestå udviklingsprocessen, eventuelt opdelt pr. risikoområde, 3) indeholde retningslinjer for, hvem der i hvert fald skal inddrages i udviklingsprocessen, således at det sikres, at alle relevante forhold belyses, 4) indeholde retningslinjer for, hvilke overordnede forhold der skal analyseres og dokumenteres, herunder arten, størrelsen og opgørelsen af risici for Lønmodtagernes Dyrtidsfond, påvirkning af Lønmodtagernes Dyrtidsfonds omkostninger og indtjening, Lønmodtagernes Dyrtidsfonds muligheder for at agere på nye markeder, påvirkning af Lønmodtagernes Dyrtidsfonds solvens og regnskabsmæssig behandling, 5) indeholde krav om, at analysen skal godtgøre, at Lønmodtagernes Dyrtidsfond har tilstrækkelig ekspertise, systemer, kapital og ressourcer i øvrigt til at håndtere det nye produkt eller tjenesteydelsen på betryggende vis og 6) indeholde bestemmelse om retningslinjer for, at nye produkter og tjenesteydelser, der kan medføre væsentlige nye risici for Lønmodtagernes Dyrtidsfond eller kunderne, skal forelægges bestyrelsen med henblik på dennes stillingtagen til, om anvendelsen af det nye produkt giver anledning til ændring af de i henhold til § 5 vedtagne politikker eller de i medfør af §§ 6 og 7 givne retningslinjer, herunder til fastsættelse af særlige principper for opgørelse af de til produktet knyttede risici.",
      "valid_from": "2010-12-15",
      "valid_to": null
    },
    {
      "provision_ref": "8:25",
      "chapter": "8",
      "section": "25",
      "content": "§ 25. Overtrædelse af §§ 2-7, § 8, stk. 3, 4, 6 og 7, § 9, stk. 1 og 2, og stk. 3, 2. pkt., §§ 11-15, § 16, 1. pkt., § 17, stk. 1 og 2, stk. 3, 1. pkt., og stk. 4, 2. pkt., § 18, § 19, 1. pkt., § 20, stk. 1 og 3-7, § 21, stk. 1, stk. 2, 1.pkt., stk. 3, 1. og 2. pkt. og stk. 4, § 22, § 23, stk. 1, 1. pkt., og stk. 2, og § 24 straffes med bøde . Stk. 2. Der kan pålægges selskaber mv. (juridiske personer) strafansvar efter reglerne i straffelovens kapitel 5.",
      "valid_from": "2010-12-15",
      "valid_to": null
    },
    {
      "provision_ref": "9:26",
      "chapter": "9",
      "section": "26",
      "content": "§ 26. Bekendtgørelsen træder i kraft den 1. januar 2011, jf. dog stk. 2. Stk. 2. § 5, stk. 1, nr. 3, og bilag 2 træder i kraft den 1. juli 2011. Finanstilsynet kan give frist indtil den 1. juli 2011 til at fremlægge dokumentation for, at kravene i bekendtgørelsen er opfyldt.",
      "valid_from": "2010-12-15",
      "valid_to": null
    }
  ],
  "definitions": []
}
