{
  "id": "2025:872",
  "type": "statute",
  "title": "Bekendtgørelse om tilskud til vandforsyningers beskyttelsesforanstaltninger mod per- og polyfluoralkylstoffer (PFAS) i drikkevand",
  "short_name": "BEK H#LOKDOK04",
  "status": "in_force",
  "issued_date": "2025-06-23",
  "url": "https://www.retsinformation.dk/eli/lta/2025/872/xml",
  "description": "Retsinformation source. DocumentId=DD000598; AccessionNumber=B20250087205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastlægger rammerne for tilskud til delvis dækning af udgifter til beskyttelsesforanstaltninger mod PFAS i drikkevand. Stk. 2. Formålet med bekendtgørelsen er at yde tilskud til vandforsyninger, der træffer foranstaltninger, som skal oprense, afværge og inddæmme PFAS med det formål at beskytte drikkevand mod indhold af PFAS."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) PFAS: Per- og polyfluoralkylstoffer. 2) Sum af 4 PFAS: Summen af PFOA, PFOS, PFNA og PFHxS som angivet i bilag 1 b til bekendtgørelse om vandkvalitet og tilsyn med vandforsyningsanlæg. 3) Sum af 22 PFAS: Summen af de 22 PFAS-stoffer som angivet i bilag 1 b til bekendtgørelse om vandkvalitet og tilsyn med vandforsyningsanlæg."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Miljøstyrelsen kan efter reglerne i denne bekendtgørelse give tilsagn om og tilskud til delvis dækning af følgende udgifter til projekter vedrørende foranstaltninger, der skal sikre drikkevand mod indhold af PFAS: 1) Etablering af anlæg til rensning af råvand eller drikkevand for PFAS ved boringer eller på vandværker. 2) Etablering af tiltag, der hindrer PFAS i drikkevand. 3) Etablering af forbindelsesledning til nærmeste nabovandværk, som kan fungere som alternativ vandforsyning. 4) Forundersøgelser til de nævnte foranstaltninger 5) Andre fysiske ændringer i forsyningsstrukturen, der er nødvendige for at sikre forsyningssikkerheden i forbindelse med etableringer vedrørende nr. 1, 2 og 3. 6) Anden administration, der er nødvendig for opfyldelse af forpligtelser over for Miljøstyrelsen i anledning af meddelt tilsagn om tilskud."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilsagn om tilskud eller tilskud efter § 3 kan alene gives til vandforsyninger, der forsyner mere end én ejendom."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der kan meddeles tilsagn om tilskud efter § 6, hvis mindst en af følgende betingelser er opfyldt: 1) Den beregnede sum af koncentrationerne målt for de 4 PFAS efter § 2, stk. 1, nr. 2, er højere end 0,002 μg/L i mindst én prøve. 2) Den beregnede sum af koncentrationerne for de 22 PFAS efter § 2, stk. 1, nr. 3, er højere end 0,1 μg/L i mindst én prøve. 3) Den beregnede sum af koncentrationerne for de 4 PFAS efter § 2, stk. 1, nr. 2, er højere end 0 μg/L og lavere end 0,002 μg/L i mindst én prøve. 4) Den beregnede sum af koncentrationerne for de 22 PFAS efter § 2, stk. 1, nr. 3, er højere end 0 μg/L og lavere end 0,1 μg/L i mindst én prøve. Stk. 2. Resultatet af prøven efter stk. 1, skal repræsentere det vand, som vandværket producerer, og prøven skal være verificeret, udtaget og analyseret af et akkrediteret laboratorie i medfør af regler i bekendtgørelse om kvalitetskrav til miljømålinger. Stk. 3. Der kan alene gives tilsagn om og ydes tilskud til følgende: 1) Beskyttelsesforanstaltninger i form af tiltag mod forhøjede mængder PFAS i grundvandet. 2) Beskyttelsesforanstaltninger i form af etablering af anlæg til rensning for PFAS ved vandforsyningsboringer eller på vandværker med henblik på sikring af drikkevandsforsyningen. 3) Etablering af forbindelsesledning til nærmeste nabovandværk, som kan fungere som alternativ vandforsyning. 4) Andre foranstaltninger, der er nødvendige for at sikre drikkevandsforsyninger mod PFAS i drikkevand."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Miljøstyrelsen træffer afgørelse om tilsagn om tilskud og om udbetaling af tilskud efter bestemmelserne i denne bekendtgørelse og inden for de bevillingsmæssige rammer afsat på finansloven. Stk. 2. Miljøstyrelsen kan i tilsagnet fastsætte vilkår om projektets gennemførelse, herunder frister, oplysningsforpligtelser, driftsforpligtelser, m.v."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Miljøstyrelsen træffer afgørelse om helt eller delvist afslag på en ansøgning om tilsagn om tilskud i følgende tilfælde: 1) Ansøger har givet urigtige eller vildledende oplysninger eller har fortiet oplysninger af betydning for sagens afgørelse. 2) De bevillingsmæssige rammer er opbrugt. 3) De påkrævede oplysninger i ansøgningen er ikke afgivet. 4) Det ansøgte projekt opfylder ikke betingelserne i § 5, stk. 1. 5) Projekterne er ikke tilskudsberettigede, jf. § 5, stk. 3."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Miljøstyrelsen prioriterer ansøgninger om tilsagn om tilskud, der opfylder betingelserne i § 5, hvis der modtages flere ansøgninger, end der kan afholdes inden for tilskudsrammen. Stk. 2. Miljøstyrelsen prioriterer ansøgningerne efter den højest beregnede sum af 4 PFAS eller sum af 22 PFAS efter § 5, stk. 1, nr. 1-4 relativt til den specifikke kravværdi, beregnet ved summen af 4 PFAS eller summen af 22 PFAS henholdsvis divideret med kravværdien og ganget med 100 %. Stk. 3. Miljøstyrelsen kan prioritere anderledes alt efter den målte sum af koncentrationen for PFAS og antallet af forbrugere, der får gavn af beskyttelsesforanstaltningen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilskud, der fastsættes for 2025, fordeles i en ansøgningsrunde, som bestemmes nærmere af Miljøstyrelsen og vil fremgå af Miljøstyrelsens hjemmeside. Stk. 2. Tilskud kan højst udgøre 50 pct. af de samlede udgifter efter § 2. Stk. 3. Tilskud kan ydes som et årligt ratebeløb, som fastsættes af Miljøstyrelsen. Der kan maksimalt anmodes om fire rateudbetalinger, og slutudbetalingen skal minimum udgøre 25 % af tilsagnsbeløbet."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Miljøstyrelsen fastsætter tidsfrister for indsendelse af fyldestgørende ansøgninger om tilsagn om tilskud. Stk. 2. Ansøgning om tilsagn om tilskud skal indgives på et ansøgningsskema, som stilles til rådighed på Miljøstyrelsens hjemmeside og indsendes til Miljøstyrelsen på den måde, som fremgår af Miljøstyrelsens hjemmeside. Stk. 3. Ansøgningsrunder med tilhørende tidsfrister annonceres på Miljøstyrelsens hjemmeside og på Statens Tilskudspuljers hjemmeside. Stk. 4. Miljøstyrelsen kan i særlige tilfælde dispensere fra formkrav og frister."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Anmodning om udbetaling af tilskud skal indsendes til Miljøstyrelsen, når projektet er afsluttet. Anmodningen skal i overensstemmelse med Miljøstyrelsens nærmere anvisning som minimum indeholde oplysninger om projektets forventede resultater og effekt, dokumentation for tilsagnsindehaverens tilskudsberettigede udgifter og oplysninger, der giver grundlag for en vurdering af, om betingelser og vilkår for udbetaling af tilskud er opfyldt. Stk. 2. Miljøstyrelsen kan i særlige tilfælde dispensere fra formkrav og frister."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Tilskud efter § 3 udbetales, når tilskudsmodtager efter Miljøstyrelsens anvisninger har fremlagt dokumentation for Miljøstyrelsen om, at projektet er gennemført i overensstemmelse med tilsagnet, og at alle udgifter er afholdt. Stk. 2. Miljøstyrelsen kan bestemme, at tilskud kan udbetales i rater, og Miljøstyrelsen kan kræve dokumentation herfor. Stk. 3. Dokumentation i henhold til stk. 1 og 2 skal vedrøre samtlige udgifter og indtægter ved projektet i form af en specificeret regnskabsoversigt, der som minimum er i overensstemmelse med budgettets specifikationer efter Miljøstyrelsens nærmere anvisninger, i henhold til ansøgningen. Miljøstyrelsen kan kræve samtlige regnskabsbilag indsendt til gennemsyn. Stk. 4. For projekter, hvor tilskud udgør 1.000.000 kr. eller derover, skal regnskabet attesteres af projektlederen og den ansvarlige ledelse. Desuden skal der afgives en erklæring af en uafhængig eller statsautoriseret revisor efter Miljøstyrelsens nærmere anvisning. For projekter, hvor tilskud udgør under 1.000.000 kr., skal regnskabet attesteres af projektlederen og af den ansvarlige ledelse. Stk. 5. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et tilskudsregnskab, der følger af god revisionsskik, således som dette begreb er fastlagt i § 3 i lov om revisionen af statens regnskaber m.m. Dette indebærer, at revisor gennemfører juridisk-kritiske revisioner og forvaltningsrevisioner som led i opgaven."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Enhver, der har ansøgt om eller er blevet meddelt tilsagn om tilskud skal underrette Miljøstyrelsen om ethvert forhold, der har betydning for meddelelsen af tilsagn og udbetaling af tilskud og for Miljøstyrelsens kontrol med, at fastsatte vilkår overholdes, herunder give Miljøstyrelsen adgang til kontrol af projektet med henblik på at kontrollere fremdriften, og om projektet forløber som planlagt og i henhold til aftale."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Miljøstyrelsen træffer afgørelse om hel eller delvis tilbagebetaling af tilskud og om bortfald eller nedsættelse af tilsagn. Stk. 2. Miljøstyrelsen kan bestemme, at tilskud helt eller delvist skal tilbagebetales i følgende tilfælde: 1) Tilsagnshaver har givet urigtige eller vildledende oplysninger eller har fortiet oplysninger af betydning for tilsagn om tilskud. 2) Tilsagnshaver tilsidesætter vilkår i tilsagn om tilskud. 3) Forudsætninger for tilskud i øvrigt efter Miljøstyrelsens skøn er væsentligt ændrede. 4) Betingelserne for tilskud, jf. § 5, ikke opfyldes."
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Tilsagn bortfalder eller kan nedsættes, hvis betingelserne for tilskud, jf. § 5, eller vilkår fastsat i tilsagnet, ikke længere opfyldes."
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Udbetalte tilskud, der helt eller delvist skal tilbagebetales, kan kræves tilbagebetalt med tillæg af renter. Træffes afgørelse om tilbagebetaling efter § 14, anses det krævede beløb som forfaldent på datoen for modtagelsen af afgørelsen. Fra den dag forrentes beløbet i overensstemmelse med renteloven."
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Afgørelser truffet efter denne bekendtgørelse kan ikke indbringes for anden administrativ myndighed."
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Bekendtgørelsen træder i kraft den 1. juli 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen fastlægger rammerne for tilskud til delvis dækning af udgifter til beskyttelsesforanstaltninger mod PFAS i drikkevand. Stk. 2. Formålet med bekendtgørelsen er at yde tilskud til vandforsyninger, der træffer foranstaltninger, som skal oprense, afværge og inddæmme PFAS med det formål at beskytte drikkevand mod indhold af PFAS.",
      "valid_from": "2025-06-23",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) PFAS: Per- og polyfluoralkylstoffer. 2) Sum af 4 PFAS: Summen af PFOA, PFOS, PFNA og PFHxS som angivet i bilag 1 b til bekendtgørelse om vandkvalitet og tilsyn med vandforsyningsanlæg. 3) Sum af 22 PFAS: Summen af de 22 PFAS-stoffer som angivet i bilag 1 b til bekendtgørelse om vandkvalitet og tilsyn med vandforsyningsanlæg.",
      "valid_from": "2025-06-23",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Miljøstyrelsen kan efter reglerne i denne bekendtgørelse give tilsagn om og tilskud til delvis dækning af følgende udgifter til projekter vedrørende foranstaltninger, der skal sikre drikkevand mod indhold af PFAS: 1) Etablering af anlæg til rensning af råvand eller drikkevand for PFAS ved boringer eller på vandværker. 2) Etablering af tiltag, der hindrer PFAS i drikkevand. 3) Etablering af forbindelsesledning til nærmeste nabovandværk, som kan fungere som alternativ vandforsyning. 4) Forundersøgelser til de nævnte foranstaltninger 5) Andre fysiske ændringer i forsyningsstrukturen, der er nødvendige for at sikre forsyningssikkerheden i forbindelse med etableringer vedrørende nr. 1, 2 og 3. 6) Anden administration, der er nødvendig for opfyldelse af forpligtelser over for Miljøstyrelsen i anledning af meddelt tilsagn om tilskud.",
      "valid_from": "2025-06-23",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Tilsagn om tilskud eller tilskud efter § 3 kan alene gives til vandforsyninger, der forsyner mere end én ejendom.",
      "valid_from": "2025-06-23",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Der kan meddeles tilsagn om tilskud efter § 6, hvis mindst en af følgende betingelser er opfyldt: 1) Den beregnede sum af koncentrationerne målt for de 4 PFAS efter § 2, stk. 1, nr. 2, er højere end 0,002 μg/L i mindst én prøve. 2) Den beregnede sum af koncentrationerne for de 22 PFAS efter § 2, stk. 1, nr. 3, er højere end 0,1 μg/L i mindst én prøve. 3) Den beregnede sum af koncentrationerne for de 4 PFAS efter § 2, stk. 1, nr. 2, er højere end 0 μg/L og lavere end 0,002 μg/L i mindst én prøve. 4) Den beregnede sum af koncentrationerne for de 22 PFAS efter § 2, stk. 1, nr. 3, er højere end 0 μg/L og lavere end 0,1 μg/L i mindst én prøve. Stk. 2. Resultatet af prøven efter stk. 1, skal repræsentere det vand, som vandværket producerer, og prøven skal være verificeret, udtaget og analyseret af et akkrediteret laboratorie i medfør af regler i bekendtgørelse om kvalitetskrav til miljømålinger. Stk. 3. Der kan alene gives tilsagn om og ydes tilskud til følgende: 1) Beskyttelsesforanstaltninger i form af tiltag mod forhøjede mængder PFAS i grundvandet. 2) Beskyttelsesforanstaltninger i form af etablering af anlæg til rensning for PFAS ved vandforsyningsboringer eller på vandværker med henblik på sikring af drikkevandsforsyningen. 3) Etablering af forbindelsesledning til nærmeste nabovandværk, som kan fungere som alternativ vandforsyning. 4) Andre foranstaltninger, der er nødvendige for at sikre drikkevandsforsyninger mod PFAS i drikkevand.",
      "valid_from": "2025-06-23",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Miljøstyrelsen træffer afgørelse om tilsagn om tilskud og om udbetaling af tilskud efter bestemmelserne i denne bekendtgørelse og inden for de bevillingsmæssige rammer afsat på finansloven. Stk. 2. Miljøstyrelsen kan i tilsagnet fastsætte vilkår om projektets gennemførelse, herunder frister, oplysningsforpligtelser, driftsforpligtelser, m.v.",
      "valid_from": "2025-06-23",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Miljøstyrelsen træffer afgørelse om helt eller delvist afslag på en ansøgning om tilsagn om tilskud i følgende tilfælde: 1) Ansøger har givet urigtige eller vildledende oplysninger eller har fortiet oplysninger af betydning for sagens afgørelse. 2) De bevillingsmæssige rammer er opbrugt. 3) De påkrævede oplysninger i ansøgningen er ikke afgivet. 4) Det ansøgte projekt opfylder ikke betingelserne i § 5, stk. 1. 5) Projekterne er ikke tilskudsberettigede, jf. § 5, stk. 3.",
      "valid_from": "2025-06-23",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Miljøstyrelsen prioriterer ansøgninger om tilsagn om tilskud, der opfylder betingelserne i § 5, hvis der modtages flere ansøgninger, end der kan afholdes inden for tilskudsrammen. Stk. 2. Miljøstyrelsen prioriterer ansøgningerne efter den højest beregnede sum af 4 PFAS eller sum af 22 PFAS efter § 5, stk. 1, nr. 1-4 relativt til den specifikke kravværdi, beregnet ved summen af 4 PFAS eller summen af 22 PFAS henholdsvis divideret med kravværdien og ganget med 100 %. Stk. 3. Miljøstyrelsen kan prioritere anderledes alt efter den målte sum af koncentrationen for PFAS og antallet af forbrugere, der får gavn af beskyttelsesforanstaltningen.",
      "valid_from": "2025-06-23",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Tilskud, der fastsættes for 2025, fordeles i en ansøgningsrunde, som bestemmes nærmere af Miljøstyrelsen og vil fremgå af Miljøstyrelsens hjemmeside. Stk. 2. Tilskud kan højst udgøre 50 pct. af de samlede udgifter efter § 2. Stk. 3. Tilskud kan ydes som et årligt ratebeløb, som fastsættes af Miljøstyrelsen. Der kan maksimalt anmodes om fire rateudbetalinger, og slutudbetalingen skal minimum udgøre 25 % af tilsagnsbeløbet.",
      "valid_from": "2025-06-23",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Miljøstyrelsen fastsætter tidsfrister for indsendelse af fyldestgørende ansøgninger om tilsagn om tilskud. Stk. 2. Ansøgning om tilsagn om tilskud skal indgives på et ansøgningsskema, som stilles til rådighed på Miljøstyrelsens hjemmeside og indsendes til Miljøstyrelsen på den måde, som fremgår af Miljøstyrelsens hjemmeside. Stk. 3. Ansøgningsrunder med tilhørende tidsfrister annonceres på Miljøstyrelsens hjemmeside og på Statens Tilskudspuljers hjemmeside. Stk. 4. Miljøstyrelsen kan i særlige tilfælde dispensere fra formkrav og frister.",
      "valid_from": "2025-06-23",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Anmodning om udbetaling af tilskud skal indsendes til Miljøstyrelsen, når projektet er afsluttet. Anmodningen skal i overensstemmelse med Miljøstyrelsens nærmere anvisning som minimum indeholde oplysninger om projektets forventede resultater og effekt, dokumentation for tilsagnsindehaverens tilskudsberettigede udgifter og oplysninger, der giver grundlag for en vurdering af, om betingelser og vilkår for udbetaling af tilskud er opfyldt. Stk. 2. Miljøstyrelsen kan i særlige tilfælde dispensere fra formkrav og frister.",
      "valid_from": "2025-06-23",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Tilskud efter § 3 udbetales, når tilskudsmodtager efter Miljøstyrelsens anvisninger har fremlagt dokumentation for Miljøstyrelsen om, at projektet er gennemført i overensstemmelse med tilsagnet, og at alle udgifter er afholdt. Stk. 2. Miljøstyrelsen kan bestemme, at tilskud kan udbetales i rater, og Miljøstyrelsen kan kræve dokumentation herfor. Stk. 3. Dokumentation i henhold til stk. 1 og 2 skal vedrøre samtlige udgifter og indtægter ved projektet i form af en specificeret regnskabsoversigt, der som minimum er i overensstemmelse med budgettets specifikationer efter Miljøstyrelsens nærmere anvisninger, i henhold til ansøgningen. Miljøstyrelsen kan kræve samtlige regnskabsbilag indsendt til gennemsyn. Stk. 4. For projekter, hvor tilskud udgør 1.000.000 kr. eller derover, skal regnskabet attesteres af projektlederen og den ansvarlige ledelse. Desuden skal der afgives en erklæring af en uafhængig eller statsautoriseret revisor efter Miljøstyrelsens nærmere anvisning. For projekter, hvor tilskud udgør under 1.000.000 kr., skal regnskabet attesteres af projektlederen og af den ansvarlige ledelse. Stk. 5. Revisionen udføres i overensstemmelse med internationale standarder om revision og de yderligere krav, der er gældende i Danmark, samt standarderne for offentlig revision. Standarderne for offentlig revision præciserer de særlige krav til en revision af et tilskudsregnskab, der følger af god revisionsskik, således som dette begreb er fastlagt i § 3 i lov om revisionen af statens regnskaber m.m. Dette indebærer, at revisor gennemfører juridisk-kritiske revisioner og forvaltningsrevisioner som led i opgaven.",
      "valid_from": "2025-06-23",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Enhver, der har ansøgt om eller er blevet meddelt tilsagn om tilskud skal underrette Miljøstyrelsen om ethvert forhold, der har betydning for meddelelsen af tilsagn og udbetaling af tilskud og for Miljøstyrelsens kontrol med, at fastsatte vilkår overholdes, herunder give Miljøstyrelsen adgang til kontrol af projektet med henblik på at kontrollere fremdriften, og om projektet forløber som planlagt og i henhold til aftale.",
      "valid_from": "2025-06-23",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Miljøstyrelsen træffer afgørelse om hel eller delvis tilbagebetaling af tilskud og om bortfald eller nedsættelse af tilsagn. Stk. 2. Miljøstyrelsen kan bestemme, at tilskud helt eller delvist skal tilbagebetales i følgende tilfælde: 1) Tilsagnshaver har givet urigtige eller vildledende oplysninger eller har fortiet oplysninger af betydning for tilsagn om tilskud. 2) Tilsagnshaver tilsidesætter vilkår i tilsagn om tilskud. 3) Forudsætninger for tilskud i øvrigt efter Miljøstyrelsens skøn er væsentligt ændrede. 4) Betingelserne for tilskud, jf. § 5, ikke opfyldes.",
      "valid_from": "2025-06-23",
      "valid_to": null
    },
    {
      "provision_ref": "1:15",
      "chapter": "1",
      "section": "15",
      "content": "§ 15. Tilsagn bortfalder eller kan nedsættes, hvis betingelserne for tilskud, jf. § 5, eller vilkår fastsat i tilsagnet, ikke længere opfyldes.",
      "valid_from": "2025-06-23",
      "valid_to": null
    },
    {
      "provision_ref": "1:16",
      "chapter": "1",
      "section": "16",
      "content": "§ 16. Udbetalte tilskud, der helt eller delvist skal tilbagebetales, kan kræves tilbagebetalt med tillæg af renter. Træffes afgørelse om tilbagebetaling efter § 14, anses det krævede beløb som forfaldent på datoen for modtagelsen af afgørelsen. Fra den dag forrentes beløbet i overensstemmelse med renteloven.",
      "valid_from": "2025-06-23",
      "valid_to": null
    },
    {
      "provision_ref": "1:17",
      "chapter": "1",
      "section": "17",
      "content": "§ 17. Afgørelser truffet efter denne bekendtgørelse kan ikke indbringes for anden administrativ myndighed.",
      "valid_from": "2025-06-23",
      "valid_to": null
    },
    {
      "provision_ref": "1:18",
      "chapter": "1",
      "section": "18",
      "content": "§ 18. Bekendtgørelsen træder i kraft den 1. juli 2025.",
      "valid_from": "2025-06-23",
      "valid_to": null
    }
  ],
  "definitions": []
}
