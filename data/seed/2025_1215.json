{
  "id": "2025:1215",
  "type": "statute",
  "title": "Bekendtgørelse om forenklet model for fuldstændig erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift",
  "short_name": "BEK H#LOKDOK04",
  "status": "in_force",
  "issued_date": "2025-10-10",
  "url": "https://www.retsinformation.dk/eli/lta/2025/1215/xml",
  "description": "Retsinformation source. DocumentId=DC001978; AccessionNumber=B20250121505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Fødevarestyrelsens tildeling og udbetaling af fuldstændig erstatning og kompensation til minkvirksomheder med egenproduktion af mink i 2020, som tilvælger den i bekendtgørelsen indeholdte forenklede erstatnings- og kompensationsmodel i stedet for erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink, jf. dog § 3, stk. 3, og § 17, stk. 4. Stk. 2. Bekendtgørelsen finder kun anvendelse på minkvirksomheder som nævnt i stk. 1, der har indgivet en ansøgning til Fødevarestyrelsen inden for fristen i § 10, stk. 1 og 2, eller hvor Fødevarestyrelsen har meddelt dispensation fra ansøgningsfristerne efter § 10, stk. 3, i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen. Stk. 3. Bekendtgørelsen finder kun anvendelse på minkvirksomheder, som har et årsregnskab for 2019, der dækker et fuldt regnskabsår, og som i hele det pågældende regnskabsår har været i drift med egenproduktion af mink. Har virksomheden et regnskabsår, der afviger fra kalenderåret 2019, benyttes det senest aflagte årsregnskab, der afsluttes senest den 30. juni 2020. Afsluttes regnskabsåret på en dato, der ligger efter den 30. juni 2020, benyttes årsregnskabet for det foregående regnskabsår. Stk. 4. Minkvirksomheder, der i hele regnskabsårene 2019 eller 2020 helt eller delvist har anvendt minkhaller til egenproduktion af mink beliggende på en fast ejendom, som minkvirksomheden ikke er tinglyst eneadkomsthaver til, kan anmode Fødevarestyrelsen om erstatning efter § 9 for de anvendte minkhaller med tilhørende bygningsinstallationer, såfremt minkvirksomheden sammen med ansøgningen efter § 17 fremsender erklæringer fra adkomsthavere (bilag 1) og rettighedshavere (bilag 2) til den anvendte faste ejendom med minkhaller. Stk. 5. Adkomsthavere giver med deres underskrift på erklæringen fra adkomsthavere (bilag 1) afkald på udbetaling fra Fødevarestyrelsen af enhver kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Adkomsthaver erklærer endvidere med den i 1. pkt. nævnte erklæring at udbetaling af erstatning for minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, jf. § 9, stk. 1 og 2, sker til minkvirksomheden og minkvirksomhedens rettighedshavere, jf. § 27, stk. 1, samt at staten erhverver ret til bortskaffelse af de pågældende minkhaller og bygninger tilknyttet minkhallerne. Retten til bortskaffelse omfatter ret til nedrivning og fjernelse af minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, herunder installationer såsom rørføring m.v. under jorden, og ejendomsret til de bortskaffede aktiver. Staten afholder udgifterne til nedrivning og fjernelse af bygninger med tilhørende bygningsinstallationer, herunder installationer såsom rørføring m.v. under jorden, jf. § 22, stk. 1 og 2. Staten afholder ikke andre omkostninger, herunder omkostninger til anden oprydning eller forureningsbekæmpelse indtrådt før arbejdet med nedrivning mv. er påbegyndt. Staten oppebærer eventuelle indtægter i forbindelse med de bortskaffede aktiver. Stk. 6. Adkomsthavers rettighedshavere giver med deres underskrift på erklæringen fra adkomsthavers rettighedshavere (bilag 2) afkald på udbetaling fra Fødevarestyrelsen af kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Rettighedshavere erklærer endvidere med den i 1. pkt. nævnte erklæring, at udbetaling af erstatning for minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, jf. § 9, stk. 1 og 2, sker til minkvirksomheden og minkvirksomhedens rettighedshavere, jf. § 27, stk. 1, samt at staten erhverver ret til bortskaffelse af de pågældende minkhaller og bygninger tilknyttet minkhallerne. Retten til bortskaffelse omfatter ret til nedrivning og fjernelse af minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, herunder installationer såsom rørføring m.v. under jorden, og ejendomsret til de bortskaffede aktiver."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Minkvirksomhed med egenproduktion af mink i 2020: a) Enhver virksomhed ejet af en fysisk eller juridisk person, der har været i drift frem til den 4. november 2020, og som havde egenproduktion af mink i Danmark i 2020. b) Enhver virksomhed ejet af en fysisk eller juridisk person, som er ophørt i perioden fra den 15. juni 2020 til den 4. november 2020, og som havde egenproduktion af mink i Danmark i 2020."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fødevarestyrelsen tildeler efter ansøgning fuldstændig erstatning og kompensation til minkvirksomheder omfattet af § 1, som havde egenproduktion af mink i 2020, ved permanent nedlukning af minkvirksomhedens drift i perioden fra den 1. januar 2021 til den 31. december 2030 som følge af forbuddet mod hold af mink, jf. § 1, stk. 1, i lov om aflivning af og midlertidigt forbud mod hold af mink. Stk. 2. Fuldstændig erstatning og kompensation efter stk. 1 omfatter erstatning og kompensation for tabt indtjening ved produktion af mink, avlsdyr, minkspecifikke anlægsaktiver, ikke-udnyttet bur- og staldkapacitet, salg af levende avlsdyr, pelsning for tredjemand, sagkyndig bistand til erklæringer og faste omkostninger efter §§ 4-16. Stk. 3. Hvis minkvirksomheden er omfattet af § 17, stk. 4, omfatter erstatningen og kompensationen efter denne bekendtgørelse dog ikke erstatning for minkvirksomhedens minkspecifikke anlægsaktiver i medfør af §§ 8-9."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fødevarestyrelsen fastsætter erstatningen for tabt fremtidig indtjening ved produktion af minkskind i minkvirksomheden som de estimerede fremtidige indtægter pr. produceret minkskind fratrukket de estimerede årlige omkostninger pr. produceret minkskind ganget med det estimerede antal årligt producerede minkskind for en 9-årig periode. Den opgjorte erstatning tilbagediskonteres fra den 30. juni 2030 for en 8,5-årig periode med en årlig diskonteringsfaktor på 5,14 pct. Stk. 2. Omkostninger fra virksomhedens årlige estimerede produktion af minkskind i perioden 1. januar 2021 til den 31. december 2029 forskydes hvert år med 1 år til perioden 1. januar 2022 til den 31. december 2030. Indtægterne fra virksomhedens årlige estimerede produktion af minkskind i perioden 1. januar 2021 til den 31. december 2029 indgår som de estimerede fremtidige indtægter for perioden 1. januar 2022 til den 31. december 2030."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fødevarestyrelsen fastsætter værdien af minkskind til 332,75 kr. pr. skind og korrigerer for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2017-2019 med en erklæring uden væsentlige forbehold fra en godkendt revisor, som er udpeget af Fødevarestyrelsen. Skindprisen kan højst fastsættes til 349,3875 kr. Stk. 2. Hvis der for en virksomhed ikke foreligger et pelsindeks, fastsætter Fødevarestyrelsen efter en konkret vurdering korrektion af værdien af minkskind på 332,75 kr. på grundlag af virksomhedens gennemsnitlige afregningspriser i 2017-2019. Virksomheden skal til brug for Fødevarestyrelsens vurdering af korrektionen indsende oplysninger og dokumentation for virksomhedens afregningspriser for minkskind realiseret ved auktioner i 2017-2019. Har virksomheden ikke afregningspriser fra 2017-2019, fastsættes skindprisen til 332,75 kr. Stk. 3. Det estimerede antal årligt producerede skind i minkvirksomheden i perioden 2021-2029 fastsættes som det af Fødevarestyrelsen estimerede antal hvalpe inkl. hanner og fryserdyr fra 2020-produktionen i forbindelse med nedslagningen af mink som følge af COVID-19 i Danmark i 2020. Stk. 4. Til brug for Fødevarestyrelsens vurdering af antal fryserdyr fra 2020-produktionen, skal ansøgeren fremsende en erklæring på tro- og love herom. Stk. 5. Hvis antal årligt producerede skind efter stk. 3 overstiger den tilladte produktion i minkvirksomheden i overensstemmelse med meddelte godkendelser og tilladelser efter lov om husdyrbrug og anvendelse af gødning m.v., lov om miljøbeskyttelse og bekendtgørelse om erhvervsmæssigt dyrehold, husdyrgødning, ensilage m.v., nedsættes antallet af årligt produceret skind forholdsmæssigt på grundlag af det optalte og tilladte antal avlstæver eller mink, jf. stk. 6. Stk. 6. Fødevarestyrelsens vurdering af, om minkvirksomheden har overskredet den årlige tilladte produktion foretages på følgende grundlag: 1) Hvis minkvirksomhedens antal avlstæver i 2020, beregnet som antal optalte avlstæver fra 2020-produktionen tillagt goldtæver dokumenteret solgt i 2020, i forhold til optalte hvalpe inkl. hanner og fryserdyr fra 2020-produktionen er fra 3,5 til og med 7,0, foretages vurderingen ved at sammenholde antallet af avlstæver i virksomheden i 2020 med det tilladte antal årstæver ifølge den eller de for minkvirksomheden gældende miljøgodkendelser mv. Hvis den eller de for minkvirksomheden gældende miljøgodkendelser mv. er opgjort som antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed. Hvis den eller de for minkvirksomheden gældende miljøgodkendelser mv. er opgjort som et tilladt produktionsareal opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve. 2) Hvis minkvirksomhedens antal avlstæver i 2020, beregnet som antal optalte avlstæver fra 2020-produktionen tillagt goldtæver dokumenteret solgt i 2020, i forhold til optalte hvalpe inkl. hanner og fryserdyr fra 2020-produktionen er under 3,5 eller over 7,0, foretages vurderingen ved at sammenholde det samlede antal avlstæver i 2020 og antal optalte hvalpe inkl. hanner og fryserdyr i virksomheden med det samlede antal tilladte mink ifølge den eller de for minkvirksomheden gældende miljøgodkendelser mv. Det samlede antal tilladte mink opgøres ved at gange det tilladte antal årstæver eller kødædende pelsdyr i den eller de for minkvirksomheden gældende miljøgodkendelser mv. med 6,61. Hvis den eller de for minkvirksomheden gældende miljøgodkendelser mv. er opgjort som antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed, hvorefter det samlede antal tilladte mink opgøres ved at gange det tilladte antal årstæver med 6,61. Hvis den eller de for minkvirksomheden gældende miljøgodkendelser mv. er opgjort som et tilladt produktionsareal opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve, hvorefter det samlede antal tilladte mink opgøres ved at gange det tilladte antal årstæver med 6,61."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Fødevarestyrelsen fastsætter de estimerede årlige omkostninger pr. estimeret årligt producerede minkskind på grundlag af driftsomkostninger i minkvirksomhedens aflagte årsregnskab i kalenderåret 2019. Har virksomheden et regnskabsår, der afviger fra kalenderåret 2019, benyttes det senest aflagte årsregnskab, der afsluttes senest den 30. juni 2020. Afsluttes regnskabsåret på en dato, der ligger efter den 30. juni 2020, benyttes årsregnskabet for det foregående regnskabsår. Stk. 2. Driftsomkostninger i minkvirksomheden defineres som omkostninger før afskrivninger, renter og skat. Beholdningsforskydninger relateret til dyr og skind indgår ikke i opgørelsen af driftsomkostninger. Leasingydelser for de i § 8, stk. 4, § 9, stk. 4, og de i afgørelse om værdien af anlægsaktiver, jf. § 17, stk. 4, omhandlede leasede aktiver i 2019, som minkvirksomheden har overtaget den fulde ejendomsret over den 31. december 2024 eller på ansøgningstidspunktet, hvis minkvirksomheden har ansøgt efter denne dato, indgår ikke ved opgørelsen af virksomhedens driftsomkostninger i regnskabsåret 2019. Stk. 3. Driftsomkostningerne i minkvirksomheden fastsættes som de direkte henførbare omkostninger til minkrelateret virksomhed samt en andel af fællesomkostninger og indirekte omkostninger fastsat ud fra en fordelingsnøgle baseret på virksomhedens direkte henførbare omkostninger til minkrelateret virksomhed og direkte henførbare omkostninger til øvrig virksomhed. Stk. 4. Driftsomkostningerne til minkvirksomheden opgøres ekskl. de i årsregnskabet for 2019 indeholdte lønomkostninger, pelsningsomkostninger og salgsomkostninger samt korrigeres for revisorattesterede periodiseringsfejl. Stk. 5. Driftsomkostningerne i 2019 fratrækkes de i § 12, stk. 1, fastsatte omkostninger knyttet til merindtægten ved salg af levende avlsdyr. Stk. 6. Driftsomkostningerne i 2019 forhøjes eller reduceres forholdsmæssigt svarende til forskellen mellem det samlede antal mink i minkvirksomheden i 2019 og det samlede antal optalte avlstæver, hvalpe inkl. hanner og fryserdyr fra 2020-produktionen i 2020 efter eventuel reduktion, jf. § 5, stk. 5. Antallet af mink i 2019 udgøres af producerede skind og solgte levende dyr tillagt avlstæver på grundlag af dokumentation som f.eks. indleveringskvitteringer og indberettede avlstæver til Kopenhagen Fur, medmindre revisor kan opgøre antallet på grundlag af regnskabsoplysninger, jf. stk. 7. Stk. 7. Antallet af mink i 2019 kan beregnes ud fra regnskabsoplysninger som ultimo-beholdningen fratrukket primo-beholdningen og tillagt solgte skind og solgte levende dyr samt fratrukket købte levende dyr. Hertil lægges antallet af avlstæver ultimo regnskabsåret, såfremt regnskabsåret udløber i perioden 1. november 2019 til 31. maj 2020. Stk. 8. De estimerede årlige driftsomkostninger til minkvirksomhed tillægges efter eventuelle forholdsmæssige korrektioner efter stk. 6 en standardomkostning til løn-, pelsnings- og salgsomkostninger. Standardomkostningerne fastsættes til 78,50 kr. for minkvirksomhedens antal producerede mink. Standardomkostningerne fastsættes dog til 83,50 kr. for mink, som minkvirksomheden har dokumenteret at have fået pelset hos tredjemand. Stk. 9. Fremtidige omkostninger pr. minkskind kan ikke udgøre mindre end 183,75 kr. pr. mink."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Fødevarestyrelsen beregner erstatning for virksomhedens avlsdyr pr. 31. december 2029 på grundlag af det af Fødevarestyrelsen estimerede antal avlstæver i forbindelse med nedslagningen af mink som følge af COVID-19 i Danmark i 2020 med tillæg af 20 pct. avlshanner. Stk. 2. Fødevarestyrelsen fastsætter værdien af virksomhedens avlsdyr pr. 31. december 2029 som 665,50 kr. pr. avlsdyr. Værdien af avlsdyrene korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2017-2019 med en erklæring uden væsentlige forbehold fra en godkendt revisor, som er udpeget af Fødevarestyrelsen. Værdien af virksomhedens avlsdyr kan højst fastsættes til 698,7750 kr. pr. avlsdyr. Stk. 3. Hvis der for en virksomhed ikke foreligger et pelsindeks, fastsætter Fødevarestyrelsen efter en konkret vurdering korrektion af værdierne af virksomhedens avlsdyr efter stk. 2, 1. pkt., på grundlag af virksomhedens gennemsnitlige afregningspriser for minkskind i 2017-2019. Virksomheden skal til brug for Fødevarestyrelsens vurdering af korrektionen indsende oplysninger og dokumentation for virksomhedens afregningspriser for minkskind realiseret ved auktioner i 2017-2019. Har virksomheden ikke afregningspriser for minkskind fra 2017-2019, fastsættes værdien af avlsdyrene til 665,50 kr. pr. avlsdyr. Stk. 4. Værdien af virksomhedens avlsdyr pr. 31. december 2029 forskydes til den 31. december 2030 og tilbagediskonteres herefter fra den 30. juni 2030 til den 31. december 2021 ved anvendelse af en årlig diskonteringsfaktor på 5,14 pct."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Fødevarestyrelsen fastsætter erstatning for restværdien af de i bilag 3 anførte anlægsaktiver tilhørende minkvirksomheden den 4. november 2020 på grundlag af de i bilag 3 anførte standardværdier, jf. dog § 10. Stk. 2. Fødevarestyrelsen erstatter efter anmodning fra minkvirksomheden restværdien af en bygning med tilhørende bygningsinstallationer anvendt i minkvirksomheden og tilhørende minkvirksomheden den 4. november 2020 på grundlag af de i bilag 4 anførte standardværdier, hvis bygningen opfylder følgende kriterier 1) bygningen efter Fødevarestyrelsens vurdering anvendelsesmæssigt og placeringsmæssigt har en nær tilknytning til minkhallerne, jf. bilag 3, nr. 1-4, 2) bygningen efter Fødevarestyrelsens vurdering ikke har en anvendelsesmæssig eller placeringsmæssig tilknytning til ikke-erstatningsberettigede bygninger, og 3) bygningen har en standardværdi i bilag 4. Stk. 3. Inventar, anlæg og øvrige installationer mv. i bygninger omfattet af stk. 2, erstattes ikke. Stk. 4. Anlægsaktiver, som minkvirksomheden har leaset eller købt med ejendomsforbehold, erstattes ikke, medmindre minkvirksomheden har overtaget den fulde ejendomsret over disse aktiver senest den 31. december 2024 eller på ansøgningstidspunktet, hvis minkvirksomheden har ansøgt efter denne dato. Stk. 5. Erstatning efter stk. 1 og 2 fastsættes pr. 31. december 2029 på grundlag af aktivernes restværdi den 4. november 2020 afskrevet lineært over aktivets estimerede restlevetid. Restværdien pr. 31. december 2029 forskydes til den 31. december 2030 og tilbagediskonteres herefter fra den 30. juni 2030 til den 31. december 2021 ved anvendelse af en årlig diskonteringsfaktor på 5,14 pct. Restværdien af anlægsaktiver den 4. november 2020 kan maksimalt afskrives over en periode på 15 år. Stk. 6. Fødevarestyrelsen vurderer et anlægsaktivs restværdi og restlevetid ud fra en konkret vurdering af det enkelte aktivs stand og i henhold til standardværdierne i bilag 3 og 4. Vurderingen sker på grundlag af besigtigelse og vurdering af minkvirksomheden, som kan foretages af en af Fødevarestyrelsen antaget ekstern sagkyndig, jf. § 19. Stk. 7. Hvis det vurderes, at den estimerede restlevetid af det minkspecifikke anlægsaktiv udløber tidligere end den 31. december 2029, skal den estimerede omkostning til levetidsforlængelse af aktivet frem til og med 31. december 2029 fradrages erstatningen. Den estimerede årlige omkostning til levetidsforlængelse af aktivet fastsættes svarende til de estimerede årlige afskrivninger på aktivet baseret på de estimerede levetider efter stk. 5 og 6."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Fødevarestyrelsen fastsætter erstatning for restværdien af de i bilag 3 anførte minkhaller med tilhørende bygningsinstallationer, som minkvirksomheder omfattet af § 1, stk. 4, har anvendt til egenproduktion af mink i regnskabsårene 2019 og 2020, jf. dog § 10. Stk. 2. Fødevarestyrelsen erstatter efter anmodning fra minkvirksomheden restværdien af en bygning med tilhørende bygningsinstallationer, som minkvirksomheder omfattet af § 1, stk. 4, har anvendt til egenproduktion af mink i regnskabsårene 2019 og 2020 på grundlag af de i bilag 4 anførte standardværdier, hvis bygningen opfylder følgende kriterier 1) bygningen efter Fødevarestyrelsens vurdering anvendelsesmæssigt og placeringsmæssigt har en nær tilknytning til minkhallerne, jf. bilag 3, nr. 1-4, 2) bygningen efter Fødevarestyrelsens vurdering ikke har en anvendelsesmæssig eller placeringsmæssig tilknytning til ikke-erstatningsberettigede bygninger, og 3) bygningen har en standardværdi i bilag 4. Stk. 3. Inventar, anlæg og øvrige installationer mv. i bygninger omfattet af stk. 2, erstattes ikke. Stk. 4. Anlægsaktiver, som minkvirksomheden har leaset eller købt med ejendomsforbehold, erstattes ikke, medmindre minkvirksomheden har overtaget den fulde ejendomsret over disse aktiver senest den 31. december 2024 eller på ansøgningstidspunktet, hvis minkvirksomheden har ansøgt efter denne dato. Stk. 5. Erstatning efter stk. 1 og 2 fastsættes pr. 31. december 2029 på grundlag af aktivernes restværdi den 4. november 2020 afskrevet lineært over aktivets estimerede restlevetid. Restværdien pr. 31. december 2029 forskydes til den 31. december 2030 og tilbagediskonteres herefter fra den 30. juni 2030 til den 31. december 2021 ved anvendelse af en årlig diskonteringsfaktor på 5,14 pct. Restværdien af anlægsaktiver den 4. november 2020 kan maksimalt afskrives over en periode på 15 år. Stk. 6. Fødevarestyrelsen vurderer et anlægsaktivs restværdi og restlevetid ud fra en konkret vurdering af det enkelte aktivs stand og i henhold til standardværdierne i bilag 3 og 4. Vurderingen sker på grundlag af besigtigelse og vurdering af minkvirksomheden, som kan foretages af en af Fødevarestyrelsen antaget ekstern sagkyndig, jf. § 19. Stk. 7. Hvis det vurderes, at den estimerede restlevetid af det minkspecifikke anlægsaktiv udløber tidligere end den 31. december 2029, skal den estimerede omkostning til levetidsforlængelse af aktivet frem til og med 31. december 2029 fradrages erstatningen. Den estimerede årlige omkostning til levetidsforlængelse af aktivet fastsættes svarende til de estimerede årlige afskrivninger på aktivet baseret på de estimerede levetider efter stk. 5 og 6."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Fødevarestyrelsen fastsætter ikke erstatning for minkspecifikke anlægsaktiver, jf. §§ 8-9, hvis minkvirksomheden er omfattet af § 17, stk. 4. Stk. 2. Fødevarestyrelsen lægger Besigtigelsesenhedens forlig eller afgørelse uprøvet til grund i forbindelse med behandlingen af sagen, herunder ved fastsættelse af erstatning for ikke udnyttet bur- og staldkapacitet, jf. § 11."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Fødevarestyrelsen fastsætter erstatning for ikke udnyttet bur- og staldkapacitet pr. burplads som 33 pct. af værdien af den udmålte erstatning for tabt indtægt ved produktion af et minkskind i minkvirksomheden. Stk. 2. Antal ikke-udnyttede burpladser efter stk. 1 opgøres som 95 pct. af det antal installerede burpladser, som var tilgængelige for minkvirksomheden umiddelbart forud for nedslagningen af mink som følge af COVID-19 i Danmark i 2020 fratrukket de burpladser, som minkvirksomheden ville udnytte til minkproduktion i 2021-2029. Antallet af ikke-udnyttede burpladser kan dog ikke overstige det antal burpladser, der var tilladelse til at tage i anvendelse efter den eller de for minkvirksomheden gældende miljøgodkendelser mv. som opgjort efter stk. 3-5, fratrukket de burpladser, som minkvirksomheden ville udnytte til minkproduktion i 2021-2029. Stk. 3. En minkvirksomhed, hvor antallet af optalte hvalpe inkl. hanner og fryserdyr pr. optalte avlstæver i 2020 er fra 3,5 og til og med 7,0, og hvor antallet af optalte avlstæver svarer til eller overstiger antal tilladte årstæver, jf. stk. 4, har ingen ikke-udnyttet bur- og staldkapacitet. Stk. 4. Antal burpladser, som minkvirksomheden har tilladelse til efter miljøgodkendelse mv. opgøres på følgende grundlag, hvis antallet af optalte hvalpe inkl. hanner og fryserdyr pr. optalte avlstæver i 2020 er fra 3,5 og til og med 7,0, og antallet af optalte avlstæver ikke er højere end antal tilladte årstæver, jf. nr. 1-3: 1) Hvis den eller de for minkvirksomheden gældende miljøgodkendelser mv. er opgjort som antal årstæver eller kødædende pelsdyr, opgøres antal tilladte burpladser som antal tilladte årstæver eller kødædende pelsdyr efter miljøgodkendelsen mv. fratrukket antal optalte avlstæver i forbindelse med nedslagningen af mink som følge af COVID-19 i Danmark i 2020 og herefter ganget med 6,61. Hertil lægges de i 2020 optalte hvalpe inkl. hanner og fryserdyr samt avlstæver. 2) Hvis den eller de for minkvirksomheden gældende miljøgodkendelser mv. er opgjort som antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed. Herefter opgøres antal tilladte burpladser i henhold til nr. 1. 3) Hvis den eller de for minkvirksomheden gældende miljøgodkendelser mv. er opgjort som et tilladt produktionsareal, opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve. Herefter opgøres antal tilladte burpladser i henhold til nr 1. Stk. 5. Hvis minkvirksomhedens antal optalte avlstæver i forhold til antal optalte hvalpe inkl. hanner og fryserdyr i 2020 er under 3,5 eller over 7,0, beregnes det tilladte antal burpladser som antal tilladte årstæver som opgjort nedenfor i nr. 1-3 gange 6,61: 1) Hvis den eller de for minkvirksomheden gældende miljøgodkendelser mv. er opgjort som antal årstæver eller kødædende pelsdyr, anvendes det antal årstæver som fremgår af tilladelsen. 2) Hvis den eller de for minkvirksomheden gældende miljøgodkendelser er opgjort som et antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed. 3) Hvis den eller de for minkvirksomheden gældende miljøgodkendelser er opgjort som et tilladt produktionsareal, opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Fødevarestyrelsen fastsætter erstatning for minkvirksomhedens virksomhed med salg af levende avlsdyr, opgjort som et tillæg på 123 kr. i merindtægten ud over erstatningen for disse mink efter § 4 fratrukket 61 kr. i omkostninger pr. estimeret antal årligt solgte mink i perioden fra den 1. januar 2021 til 31. december 2029. Tillægget på 123 kr. korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2017-2019 med en erklæring uden væsentlige forbehold fra en godkendt revisor. Merindtægter kan højst fastsættes til 129 kr. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct. Stk. 2. Hvis minkvirksomheden dokumenterer en gennemsnitlig merindtægt per solgt avlsdyr på mindst 141,45 kr. ud over den gennemsnitlige skindpris på 259,80 kr. i perioden 2015-2019, fastsætter Fødevarestyrelsen tillægget som nævnt i stk. 1 som den faktiske gennemsnitlige merindtægt ud over den gennemsnitlige skindpris på 260 kr. i perioden 2015-2019. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct. Stk. 3. Hvis der for en virksomhed ikke foreligger et pelsindeks som nævnt i stk. 1 fastsætter Fødevarestyrelsen efter en konkret vurdering korrektion af merindtægten efter stk. 1 i forhold til virksomhedens gennemsnitlige afregningspriser i 2017-2019. Virksomheden skal til brug for Fødevarestyrelsens vurdering indsende oplysninger og dokumentation for virksomhedens afregningspriser for minkskind realiseret ved auktioner i 2017-2019. Merindtægten kan højst fastsættes til 129 kr. Har virksomheden ikke afregningspriser fra 2017-2019, fastsættes et tillæg på 123 kr. i merindtægten. Stk. 4. Antal estimerede solgte levende avlsdyr efter stk. 1 fastsættes på grundlag af virksomhedens salg af levende mink i 2019 til en pris på mindst 199 kr."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Fødevarestyrelsen fastsætter erstatning for minkvirksomhedens virksomhed med helpelsning for tredjemand opgjort som 25 kr. i indtægt fratrukket 20 kr. i omkostninger pr. estimeret pelset mink for tredjemand i perioden fra den 1. januar 2021 til 31. december 2029. Antal estimerede pelsede mink for tredjemand fastsættes på grundlag af virksomhedens pelsning af mink for tredjemand i 2019. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Fødevarestyrelsen fastsætter erstatning for mistet værdi af minkgødning i planteavlsvirksomhed, der drives under samme CVR-nr. som minkvirksomheden, opgjort for perioden 1. januar 2021 til 31. december 2029 som 20 kr. årligt pr. tilladt avlstæve eller som 3,03 kr. årligt pr. tilladt mink opgjort efter opgørelsesmetoden i § 5, stk. 6. Stk. 2. Minkvirksomheden kan maksimalt modtage erstatning svarende til 37,63 avlstæver eller 248,76 antal mink pr. hektar landbrugsjord, som minkvirksomheden ejede eller forpagtede pr. 4. november 2020. Landbrugsjord, som minkvirksomheden forpagtede pr. 4. november 2020, skal dokumenteres ved fremsendelse af forpagtningsaftalen. Stk. 3. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Fødevarestyrelsen fastsætter kompensation for minkvirksomhedens nødvendige udgifter til sagkyndig bistand på 120.000 kr. for minkvirksomheder med op til og med 3000 avlstæver og til 135.000 kr. for minkvirksomheder med over 3000 avlstæver. Stk. 2. §§ 20-28 finder ikke anvendelse på kompensation for sagkyndig bistand efter stk. 1."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Fødevarestyrelsen fastsætter kompensation for minkvirksomhedens faste omkostninger på 0,31 pct. af erstatningen for anlægsaktiverne pr. måned fra den 4. november 2020 og frem til udgangen af den seneste måned forud for afgørelsesdatoen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Ansøgning om erstatning og kompensation efter denne bekendtgørelse skal indgives til Fødevarestyrelsen på virk.dk senest den 31. december 2026 ved anvendelse af ansøgningsblanketten ”Ansøgning om forenklet model for fuldstændig erstatning og kompensation for minkvirksomheder”. Inden samme dato skal minkvirksomheden have indsendt et udfyldt oplysningsskema og revisorerklæring som nævnt i § 18, stk. 1. Fødevarestyrelsen kan i særlige tilfælde dispensere fra ansøgningsfristen i 1. pkt. Stk. 2. Minkvirksomheder omfattet af § 1, stk. 4, skal til Fødevarestyrelsen senest den 31. december 2026 indsende underskrevne erklæringer fra adkomsthavere (bilag 1) og rettighedshavere (bilag 2) til den til minkvirksomhedens egenproduktion anvendte faste ejendom med minkhaller. Fødevarestyrelsen kan når særlige grunde taler herfor, herunder hvis Fødevarestyrelsen har dispenseret fra ansøgningsfristen i § 17, stk. 1, 1. pkt., jf. § 17, stk. 1, 3. pkt., dispensere fra fristen i 1. pkt. Stk. 3. Såfremt minkvirksomheden har ansøgt om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink, kan minkvirksomheden senest søge om erstatning og kompensation efter denne bekendtgørelse i forbindelse med afgivelse af bemærkninger til den sagkyndiges rapport om anlægsaktivernes værdi inden for fristen fastsat i medfør af § 15, stk. 3, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv, jf. dog stk. 4. Stk. 4. Hvis minkvirksomheden har indgået forlig i medfør af § 16, stk. 1-3, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv, eller har modtaget en afgørelse i medfør af § 16, stk. 4, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv, som minkvirksomheden har frafaldet at påklage til overerstatnings- og taksationskommissionen, og Fødevarestyrelsen ikke har påklaget til overerstatnings- og taksationskommissionen, kan minkvirksomheden dog søge om at få opgjort de resterende dele af erstatningen og kompensationen efter denne bekendtgørelse senest 1 måned fra tidspunktet for indgåelsen af forliget eller modtagelsen af afgørelsen. Stk. 5. Ved minkvirksomhedens indgivelse af ansøgning om erstatning og kompensation efter denne bekendtgørelse afsluttes minkvirksomhedens og adkomsthavers sag uden afgørelse om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Stk. 6. Minkvirksomheden kan afvise Fødevarestyrelsens forslag til afgørelse om erstatning og kompensation efter denne bekendtgørelse, indtil Fødevarestyrelsen har truffet afgørelse. Afviser minkvirksomheden Fødevarestyrelsens forslag til afgørelse, afslutter Fødevarestyrelsen sagen uden afgørelse, og sagen kan herefter ikke genoptages hos Fødevarestyrelsen. Stk. 7. Hvis Fødevarestyrelsens forslag til afgørelse afvises, genoptages minkvirksomhedens og adkomsthavers sag om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Stk. 8. Minkvirksomheden kan inden udløbet af fristen i stk. 4 give uigenkaldeligt afkald på at søge om erstatning og kompensation efter denne bekendtgørelse."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Til brug for behandlingen af sager om erstatning og kompensation efter § 3 skal minkvirksomheden udfylde og indsende ”Oplysningsskema til forenklet erstatnings- og kompensationsmodel” til Fødevarestyrelsen sammen med en erklæring med den højst mulige grad af sikkerhed fra en godkendt revisor i henhold til en af Fødevarestyrelsen udarbejdet revisorinstruks og ved brug af en af Fødevarestyrelsens udarbejdet erklæringsskabelon. Minkvirksomheder omfattet af § 17, stk. 4, skal dog ikke udfylde fanen ”Anlægskartotek” i ”Oplysningsskema til forenklet erstatnings- og kompensationsmodel”. Stk. 2. Til brug for behandlingen af sager om erstatning og kompensation efter denne bekendtgørelse kan Fødevarestyrelsen kræve, at ansøgeren indsender en erklæring fra en godkendt revisor om nærmere bestemte forhold. Stk. 3. Fødevarestyrelsen kan afvise en ansøgning om erstatning og kompensation efter denne bekendtgørelse, hvis revisor ikke finder at kunne afgive erklæring efter stk. 1 og 2 uden oplysninger af en sådan karakter, at det efter styrelsens vurdering ikke er muligt at opgøre erstatning og kompensation på grundlag af erklæringen uden væsentlig yderligere sagsbehandling. Hvis Fødevarestyrelsens afviser en ansøgning, genoptages minkvirksomhedens og adkomsthavers sag om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Til brug for behandlingen af sager om erstatning og kompensation efter denne bekendtgørelse gennemfører Fødevarestyrelsen registrering og standsvurdering af erstatnings- og kompensationsberettigede aktiver, jf. §§ 8 og 9. Til brug for registreringen og standsvurderingen kan Fødevarestyrelsen indhente en erklæring herom fra en af Fødevarestyrelsen antaget sagkyndig. Stk. 2. Fødevarestyrelsen gennemfører ikke registrering og standsvurdering af erstatnings- og kompensationsberettigede aktiver, jf. §§ 8 og 9, som tilhører minkvirksomheder omfattet af § 17, stk. 4."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Tildeling og udbetaling af erstatning og kompensation efter denne bekendtgørelse sker med vilkår om, at staten erhverver den fulde ret over de aktiver eller den virksomhed, der bliver ydet erstatning eller kompensation for, efter § 8 a i lov om aflivning af og midlertidigt forbud mod hold af mink, jf. dog stk. 3. Stk. 2. Det fastsættes som et vilkår for erstatningen eller kompensationen efter denne bekendtgørelse, at modtagere af erstatningen og kompensationen samt adkomsthavere aktivt medvirker til, at staten erhverver den fulde ret over de aktiver, der bliver ydet erstatning eller kompensation for, efter § 8 a i lov om aflivning af og midlertidigt forbud mod hold af mink, jf. dog stk. 3. Stk. 3. Minkvirksomheden kan efter anmodning bevare levende hegn uden fradrag i erstatningen. Stk. 4. Fødevarestyrelsen påser, at vilkår er opfyldt, og varetager statens interesser i forbindelse hermed forud for udbetaling af erstatning og kompensation efter denne bekendtgørelse."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Staten er ansvarlig for og afholder udgifter til nedrivning, fjernelse, bortskaffelse og overtagelse af løsøregenstande, bygninger med tilhørende bygningsinstallationer m.v., herunder installationer såsom rørføring m.v. under jorden, som staten erhverver ret over efter § 8 a i lov om aflivning af og midlertidigt forbud mod hold af mink. Stk. 2. Modtagere af erstatning og kompensation modtager et varsel på mindst 14 dage før påbegyndelse af nedrivning, bortskaffelse eller overtagelse eller anden hermed forbunden aktivitet. Tilsvarende modtager adkomsthavere som nævnt i § 1, stk. 4, et varsel på mindst 14 dage før påbegyndelse af nedrivning, bortskaffelse eller overtagelse eller anden hermed forbunden aktivitet. Stk. 3. Det fastsættes som et vilkår for modtagelse af erstatning og kompensation efter denne bekendtgørelse, at ansøgeren og adkomsthavere aktivt medvirker til at give de involverede myndigheder og deres repræsentanter adgang til de erstattede eller kompenserede aktiver og den ejendom, hvorpå de befinder sig, med henblik på besigtigelse, nedrivning, fjernelse, bortskaffelse eller overtagelse eller anden hermed forbunden aktivitet, samt at ansøgeren og adkomsthavere sikrer friholdelse af adgangsveje, og at de aktiver, som staten skal overtage, er i en tilgængelig tilstand og opryddet. De involverede myndigheder og deres repræsentanter skal bestræbe sig på at tilrettelægge besøg mv. under hensyntagen til virksomheden. Stk. 4. Ansøgeren bevarer alle rettigheder og forpligtelser for bygninger, bygningsinstallationer mv. med respekt for statens ret til nedrivning og bortskaffelse, jf. § 8 a, stk. 2, i lov om aflivning af og midlertidigt forbud mod hold af mink, herunder eventuelle forpligtelser til at afholde udgifter til gyllebeholderkontrol, rottebekæmpelse og lovpligtige forsikringer. Stk. 5. For løsøre, herunder driftsmateriel og driftsinventar, immaterielle rettigheder og alle øvrige aktiver omfattet af § 8 a, stk. 3, i lov om aflivning af og midlertidigt forbud mod hold af mink, overgår ejendomsretten til staten på tidspunktet for afgørelsen efter denne bekendtgørelse. For minkvirksomheder omfattet af § 17, stk. 4, kan ejendomsretten til løsøre, herunder driftsmateriel og driftsinventar, immaterielle rettigheder og alle øvrige aktiver omfattet af § 8 a, stk. 3, i lov om aflivning af og midlertidigt forbud mod hold af mink, dog overgå til staten tidligere end nævnt i 1. pkt., hvis sagens parter har meddelt samtykke hertil, jf. § 16, stk. 3, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Statens opgave med nedrivning og bortskaffelse af bygninger og bygningsinstallationer m.v., herunder bortskaffelse af bygningsaffald m.v., omfatter oprydning og reetablering, der relaterer sig til det nedrevne produktionsanlæg, såsom fjernelse af fundamentet, herunder grus og sand m.v., og hvad der sædvanligvis følger med en sådan opgave med at rydde og reetablere arealer i form af planering af areal og udlægning af jord, jf. stk. 2. Stk. 2. Ved statens bortskaffelse og reetablering gælder følgende: 1) Under bygninger fjernes underlaget i en dybde på maksimalt 30 cm afgrænset af bygningens ydermure fundament eller omkreds i øvrigt. 2) Under gyllebeholdere, fortanke og ajlebeholdere mv. fjernes underlag umiddelbart under beholderen. I en omkreds på 50 cm omkring beholderen fjernes tilfyldning i nødvendigt omfang, men maksimalt i en dybde svarende til beholderens bundkote. 3) Veje, stier, møddingspladser, pladser omkring gyllebeholdere og lignende fjernes i en dybde på maksimalt 50 cm ved befæstede arealer og maksimalt 30 cm ved ubefæstede arealer. 4) Terrænregulering, herunder sandpuder, fjernes ikke i videre udstrækning end nævnt i nr. 1-3. 5) Dræn fjernes, i det omfang de vurderes at være en teknisk installation i erstattede mink-haller. 6) Efter fjernelse af bygninger, anlæg, veje mv. sker reetablering ved statens udlægning af jord, der opfylder Miljøstyrelsens kvalitetskriterier. Der udlægges ikke muldjord. 7) Staten fjerner ikke affald og lignende, der befinder sig i jorden i en dybde på mere end 50 cm ved befæstede arealer eller omkring gyllebeholdere, fortanke og ajlebeholdere mv. og i en dybde på mere end 30 cm ved ubefæstede arealer. Stk. 3. Bygningsstyrelsen kan efter en konkret vurdering aftale med ansøgeren eller træffe afgørelse om at fravige det i stk. 2 anførte, hvis særlige forhold tilsiger det. Stk. 4. Bygningsstyrelsen og ansøgeren kan aftale, at grus, sand og lignende forbliver på den faste ejendom uden fradrag i erstatningen eller kompensationen."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Staten afholder ikke omkostninger til andre forpligtelser, herunder omkostninger til anden oprydning og eventuel forureningsbekæmpelse, indtrådt før arbejdet med nedrivning mv. er påbegyndt."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Bygningsstyrelsen kan træffe afgørelse om, at staten med hensyn til et eller flere aktiver giver afkald på rettigheder efter § 8 a, stk. 2, i lov om aflivning af og midlertidigt forbud mod hold af mink. Stk. 2. Afkald kan gives i tilfælde, hvor en eller flere bygninger, rum i bygninger eller bygningsinstallationer m.v., som er omfattet af erstatningen og kompensationen fastsat efter denne bekendtgørelse, har bygningsdele eller bygningsinstallationer til fælles med andre bygninger, rum i bygninger eller bygningsinstallationer m.v., som ikke er omfattet af erstatningen og kompensationen. Stk. 3. Afkald efter stk. 1 kan dog kun gives, hvis nedrivningen efter Bygningsstyrelsens skøn er forbundet med 1) væsentlige og uforholdsmæssige tekniske udfordringer, herunder af byggeteknisk eller juridisk karakter, eller 2) væsentlige og uforholdsmæssige økonomiske omkostninger. Stk. 4. Afkald efter stk. 1 indebærer, at staten ikke erhverver ret til nedrivning og bortskaffelse af bygninger, rum i bygninger og bygningsinstallationer m.v. omfattet af afkaldet, og at staten hverken afholder udgifterne til nedrivning og fjernelse eller oppebærer eventuelle indtægter i forbindelse med de bortskaffede aktiver. Tildelingen og udbetalingen af erstatning og kompensation efter denne bekendtgørelse påvirkes ikke af Bygningsstyrelsens afkald efter stk. 1. Stk. 5. Hvis Bygningsstyrelsen efter stk. 1 træffer afgørelse om, at staten giver afkald på sin ret til bortskaffelse med hensyn til et eller flere aktiver, skal der vedtages en deklaration på ejendommen, hvorfra virksomheden har været drevet, hvorefter der indtil den 31. december 2030 ikke kan drives minkproduktion og pelseri fra den del af ejendommen, som Bygningsstyrelsens afgørelse vedrører. Deklarationen kan tinglyses uden kommunalbestyrelsens godkendelse efter planloven. Fødevarestyrelsen er påtaleberettiget for sådanne deklarationer. Stk. 6. Bygningsstyrelsens afgørelser efter denne bestemmelse kan påklages til transportministeren senest 4 uger efter, at afgørelsen er meddelt."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Forskud på erstatning og kompensation efter § 3 i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen og forskud efter § 3 i bekendtgørelse om forhøjelse af forskud på erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift fradrages ved fastsættelse af erstatning og kompensation efter §§ 4-14 og § 16. Stk. 2. Erstatning og kompensation for virksomhedens avlsdyr modtaget efter § 2, stk. 1 i bekendtgørelse om endelig skinderstatning m.v. ved aflivning af mink som følge af COVID-19 og § 2, stk. 3 eller stk. 4, i bekendtgørelse om driftstabserstatning ved aflivning af mink som følge af COVID-19 modregnes i erstatningen og kompensationen for virksomhedens avlsdyr opgjort efter § 7 og i erstatningen og kompensationen efter §§ 4-6, §§ 8-14 og § 16 samt erstatning for minkvirksomhedens minkspecifikke aktiver efter § 6, stk. 1-4, i bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Stk. 3. Der fradrages 242,68 kr. for hver af virksomhedens avlsdyr fra 2020-produktionen, som ikke er destrueret med pels. Stk. 4. Hvis minkvirksomheden både har modtaget skinderstatning og har pelset mink fra 2020-produktionen, lægger Fødevarestyrelsen til grund, at den modtagne skinderstatning vedrører virksomhedens avlsdyr."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Der kan ikke udbetales erstatning eller kompensation efter denne bekendtgørelse, såfremt virksomheden i øvrigt har modtaget fuld erstatning eller kompensation for det pågældende aktiv eller omkostning eller har haft den pågældende indtjening."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Rettighedshavere med rettigheder i minkvirksomheden eller i de aktiver tilhørende minkvirksomheden, som erstattes og overtages af staten efter § 8 a i lov om aflivning af og midlertidigt forbud mod hold af mink modtager en andel af den samlede erstatning og kompensation svarende til forringelsen af rettighedens værdi den 4. november 2020 som opgjort på ansøgningstidspunktet efter § 17, stk. 1, medmindre rettighedshaveren frasiger sig denne ret. Rettighedshavere med rettigheder, der er stiftet efter den 4. november 2020, modtager ikke andel i erstatningen eller kompensationen for disse rettigheder. Stk. 2. Forringelsen af rettighedens værdi pr. 4. november 2020 fastsættes som værdien pr. 4. november 2020 af de aktiver, som rettigheden angår og som staten forudsættes at erhverve ret over fri for rettigheder. Hvis rettighedens karakter medfører, at fastsættelsen af forringelsen af rettighedens værdi må foretages på anden måde, f.eks. ved ikke-økonomiske rettigheder, fastsættes værdien af rettigheden ud fra Fødevarestyrelsens skøn. Stk. 3. Adkomsthavere og rettighedshavere omfattet af § 1, stk. 5 og 6, modtager ingen andel af den samlede erstatning og kompensation efter denne bekendtgørelse. Stk. 4. Fødevarestyrelsen fordeler erstatnings- eller kompensationsbeløb mellem rettighedshavere efter stk. 1. Stk. 5. Rettighedshavere med rettigheder omfattet af stk. 1 kan maksimalt modtage en andel af erstatningen og kompensationen, der svarer til den estimerede aktuelle restgæld, herunder påløbne renter og bidrag mv., som er knyttet til rettigheden. Den aktuelle restgæld estimeres på ansøgningstidspunktet efter § 17, stk. 1, på baggrund af oplysninger fra minkvirksomheden om den aktuelle restgæld samt afdrag, renter, bidrag mv. Stk. 6. Udgør forringelsen af rettighedernes værdi den 4. november 2020 efter stk. 1 og 2, mere end den samlede opgjorte erstatning og kompensation efter denne bekendtgørelse, skal Fødevarestyrelsen meddele afslag på erstatning og kompensation efter denne bekendtgørelse, medmindre den opgjorte samlede gæld til rettighedshavere er mindre end den samlede erstatning og kompensation. Stk. 7. Meddeler Fødevarestyrelsen afslag efter stk. 6, genoptages virksomhedens og adkomsthavers sag efter reglerne i bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Erstatnings- og kompensationsbeløbene forrentes, når vilkårene for udbetaling i afgørelsen er opfyldt. Forrentningen sker indtil den dag, beløbene udbetales, med en årlig rente, der svarer til den af Danmarks Nationalbank fastsatte på tidspunktet for endelig afgørelse eller forlig gældende diskonto. Der beregnes ikke renters rente."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Krav, der omfattes af lov om inddrivelse af gæld til det offentlige, modregnes ikke i udbetalinger efter denne bekendtgørelse."
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Uretmæssigt modtagne beløb efter denne bekendtgørelse, herunder beløb modtaget i strid med artikel 107 og 108 i traktaten om Den Europæiske Unions funktionsmåde, skal tilbagebetales af virksomheden til Fødevarestyrelsen. Stk. 2. Hvis forskud på erstatning og kompensation efter § 3, stk. 1, i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen og forskud efter § 3 i bekendtgørelse om forhøjelse af forskud på erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift overstiger minkvirksomhedens samlede krav på erstatning og kompensation efter denne bekendtgørelse, skal det for meget udbetalte forskud på erstatning og kompensation tilbagebetales af minkvirksomheden til Fødevarestyrelsen. Stk. 3. Beløb, der skal tilbagebetales efter stk. 1 og 2, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i Kommissionens forordning nr. 794/2004 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer."
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Fødevarestyrelsens afgørelser truffet efter denne bekendtgørelse kan ikke indbringes for Miljø- og Fødevareklagenævnet eller anden administrativ myndighed."
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Minkvirksomheder kan efter anmodning få genoptaget afgørelsen om erstatningens eller kompensationens udmåling, såfremt en endelig dom i en anden sag vil kunne have betydning for minkvirksomhedens erstatning eller kompensation."
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Minkvirksomheden kan ved anmodning til Fødevarestyrelsen få genoptaget behandlingen af sin sag om erstatning og kompensation, hvis Fødevarestyrelsen har truffet afgørelse i sagen inden den 24. februar 2024."
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Bekendtgørelsen træder i kraft den 16. oktober 2025. Stk. 2. Bekendtgørelse nr. 1195 af 27. september 2023 om forenklet model for fuldstændig erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift ophæves. Stk. 3. Der kan først tildeles og udbetales erstatning og kompensation efter denne bekendtgørelse, når Europa-Kommissionen har truffet afgørelse enten om at godkende ordningen, eller at Kommissionens godkendelse ikke er nødvendig."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på Fødevarestyrelsens tildeling og udbetaling af fuldstændig erstatning og kompensation til minkvirksomheder med egenproduktion af mink i 2020, som tilvælger den i bekendtgørelsen indeholdte forenklede erstatnings- og kompensationsmodel i stedet for erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink, jf. dog § 3, stk. 3, og § 17, stk. 4. Stk. 2. Bekendtgørelsen finder kun anvendelse på minkvirksomheder som nævnt i stk. 1, der har indgivet en ansøgning til Fødevarestyrelsen inden for fristen i § 10, stk. 1 og 2, eller hvor Fødevarestyrelsen har meddelt dispensation fra ansøgningsfristerne efter § 10, stk. 3, i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen. Stk. 3. Bekendtgørelsen finder kun anvendelse på minkvirksomheder, som har et årsregnskab for 2019, der dækker et fuldt regnskabsår, og som i hele det pågældende regnskabsår har været i drift med egenproduktion af mink. Har virksomheden et regnskabsår, der afviger fra kalenderåret 2019, benyttes det senest aflagte årsregnskab, der afsluttes senest den 30. juni 2020. Afsluttes regnskabsåret på en dato, der ligger efter den 30. juni 2020, benyttes årsregnskabet for det foregående regnskabsår. Stk. 4. Minkvirksomheder, der i hele regnskabsårene 2019 eller 2020 helt eller delvist har anvendt minkhaller til egenproduktion af mink beliggende på en fast ejendom, som minkvirksomheden ikke er tinglyst eneadkomsthaver til, kan anmode Fødevarestyrelsen om erstatning efter § 9 for de anvendte minkhaller med tilhørende bygningsinstallationer, såfremt minkvirksomheden sammen med ansøgningen efter § 17 fremsender erklæringer fra adkomsthavere (bilag 1) og rettighedshavere (bilag 2) til den anvendte faste ejendom med minkhaller. Stk. 5. Adkomsthavere giver med deres underskrift på erklæringen fra adkomsthavere (bilag 1) afkald på udbetaling fra Fødevarestyrelsen af enhver kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Adkomsthaver erklærer endvidere med den i 1. pkt. nævnte erklæring at udbetaling af erstatning for minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, jf. § 9, stk. 1 og 2, sker til minkvirksomheden og minkvirksomhedens rettighedshavere, jf. § 27, stk. 1, samt at staten erhverver ret til bortskaffelse af de pågældende minkhaller og bygninger tilknyttet minkhallerne. Retten til bortskaffelse omfatter ret til nedrivning og fjernelse af minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, herunder installationer såsom rørføring m.v. under jorden, og ejendomsret til de bortskaffede aktiver. Staten afholder udgifterne til nedrivning og fjernelse af bygninger med tilhørende bygningsinstallationer, herunder installationer såsom rørføring m.v. under jorden, jf. § 22, stk. 1 og 2. Staten afholder ikke andre omkostninger, herunder omkostninger til anden oprydning eller forureningsbekæmpelse indtrådt før arbejdet med nedrivning mv. er påbegyndt. Staten oppebærer eventuelle indtægter i forbindelse med de bortskaffede aktiver. Stk. 6. Adkomsthavers rettighedshavere giver med deres underskrift på erklæringen fra adkomsthavers rettighedshavere (bilag 2) afkald på udbetaling fra Fødevarestyrelsen af kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Rettighedshavere erklærer endvidere med den i 1. pkt. nævnte erklæring, at udbetaling af erstatning for minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, jf. § 9, stk. 1 og 2, sker til minkvirksomheden og minkvirksomhedens rettighedshavere, jf. § 27, stk. 1, samt at staten erhverver ret til bortskaffelse af de pågældende minkhaller og bygninger tilknyttet minkhallerne. Retten til bortskaffelse omfatter ret til nedrivning og fjernelse af minkhaller med tilhørende bygningsinstallationer og bygninger med tilhørende bygningsinstallationer tilknyttet minkhallerne, herunder installationer såsom rørføring m.v. under jorden, og ejendomsret til de bortskaffede aktiver.",
      "valid_from": "2025-10-10",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Minkvirksomhed med egenproduktion af mink i 2020: a) Enhver virksomhed ejet af en fysisk eller juridisk person, der har været i drift frem til den 4. november 2020, og som havde egenproduktion af mink i Danmark i 2020. b) Enhver virksomhed ejet af en fysisk eller juridisk person, som er ophørt i perioden fra den 15. juni 2020 til den 4. november 2020, og som havde egenproduktion af mink i Danmark i 2020.",
      "valid_from": "2025-10-10",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Fødevarestyrelsen tildeler efter ansøgning fuldstændig erstatning og kompensation til minkvirksomheder omfattet af § 1, som havde egenproduktion af mink i 2020, ved permanent nedlukning af minkvirksomhedens drift i perioden fra den 1. januar 2021 til den 31. december 2030 som følge af forbuddet mod hold af mink, jf. § 1, stk. 1, i lov om aflivning af og midlertidigt forbud mod hold af mink. Stk. 2. Fuldstændig erstatning og kompensation efter stk. 1 omfatter erstatning og kompensation for tabt indtjening ved produktion af mink, avlsdyr, minkspecifikke anlægsaktiver, ikke-udnyttet bur- og staldkapacitet, salg af levende avlsdyr, pelsning for tredjemand, sagkyndig bistand til erklæringer og faste omkostninger efter §§ 4-16. Stk. 3. Hvis minkvirksomheden er omfattet af § 17, stk. 4, omfatter erstatningen og kompensationen efter denne bekendtgørelse dog ikke erstatning for minkvirksomhedens minkspecifikke anlægsaktiver i medfør af §§ 8-9.",
      "valid_from": "2025-10-10",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Fødevarestyrelsen fastsætter erstatningen for tabt fremtidig indtjening ved produktion af minkskind i minkvirksomheden som de estimerede fremtidige indtægter pr. produceret minkskind fratrukket de estimerede årlige omkostninger pr. produceret minkskind ganget med det estimerede antal årligt producerede minkskind for en 9-årig periode. Den opgjorte erstatning tilbagediskonteres fra den 30. juni 2030 for en 8,5-årig periode med en årlig diskonteringsfaktor på 5,14 pct. Stk. 2. Omkostninger fra virksomhedens årlige estimerede produktion af minkskind i perioden 1. januar 2021 til den 31. december 2029 forskydes hvert år med 1 år til perioden 1. januar 2022 til den 31. december 2030. Indtægterne fra virksomhedens årlige estimerede produktion af minkskind i perioden 1. januar 2021 til den 31. december 2029 indgår som de estimerede fremtidige indtægter for perioden 1. januar 2022 til den 31. december 2030.",
      "valid_from": "2025-10-10",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Fødevarestyrelsen fastsætter værdien af minkskind til 332,75 kr. pr. skind og korrigerer for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2017-2019 med en erklæring uden væsentlige forbehold fra en godkendt revisor, som er udpeget af Fødevarestyrelsen. Skindprisen kan højst fastsættes til 349,3875 kr. Stk. 2. Hvis der for en virksomhed ikke foreligger et pelsindeks, fastsætter Fødevarestyrelsen efter en konkret vurdering korrektion af værdien af minkskind på 332,75 kr. på grundlag af virksomhedens gennemsnitlige afregningspriser i 2017-2019. Virksomheden skal til brug for Fødevarestyrelsens vurdering af korrektionen indsende oplysninger og dokumentation for virksomhedens afregningspriser for minkskind realiseret ved auktioner i 2017-2019. Har virksomheden ikke afregningspriser fra 2017-2019, fastsættes skindprisen til 332,75 kr. Stk. 3. Det estimerede antal årligt producerede skind i minkvirksomheden i perioden 2021-2029 fastsættes som det af Fødevarestyrelsen estimerede antal hvalpe inkl. hanner og fryserdyr fra 2020-produktionen i forbindelse med nedslagningen af mink som følge af COVID-19 i Danmark i 2020. Stk. 4. Til brug for Fødevarestyrelsens vurdering af antal fryserdyr fra 2020-produktionen, skal ansøgeren fremsende en erklæring på tro- og love herom. Stk. 5. Hvis antal årligt producerede skind efter stk. 3 overstiger den tilladte produktion i minkvirksomheden i overensstemmelse med meddelte godkendelser og tilladelser efter lov om husdyrbrug og anvendelse af gødning m.v., lov om miljøbeskyttelse og bekendtgørelse om erhvervsmæssigt dyrehold, husdyrgødning, ensilage m.v., nedsættes antallet af årligt produceret skind forholdsmæssigt på grundlag af det optalte og tilladte antal avlstæver eller mink, jf. stk. 6. Stk. 6. Fødevarestyrelsens vurdering af, om minkvirksomheden har overskredet den årlige tilladte produktion foretages på følgende grundlag: 1) Hvis minkvirksomhedens antal avlstæver i 2020, beregnet som antal optalte avlstæver fra 2020-produktionen tillagt goldtæver dokumenteret solgt i 2020, i forhold til optalte hvalpe inkl. hanner og fryserdyr fra 2020-produktionen er fra 3,5 til og med 7,0, foretages vurderingen ved at sammenholde antallet af avlstæver i virksomheden i 2020 med det tilladte antal årstæver ifølge den eller de for minkvirksomheden gældende miljøgodkendelser mv. Hvis den eller de for minkvirksomheden gældende miljøgodkendelser mv. er opgjort som antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed. Hvis den eller de for minkvirksomheden gældende miljøgodkendelser mv. er opgjort som et tilladt produktionsareal opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve. 2) Hvis minkvirksomhedens antal avlstæver i 2020, beregnet som antal optalte avlstæver fra 2020-produktionen tillagt goldtæver dokumenteret solgt i 2020, i forhold til optalte hvalpe inkl. hanner og fryserdyr fra 2020-produktionen er under 3,5 eller over 7,0, foretages vurderingen ved at sammenholde det samlede antal avlstæver i 2020 og antal optalte hvalpe inkl. hanner og fryserdyr i virksomheden med det samlede antal tilladte mink ifølge den eller de for minkvirksomheden gældende miljøgodkendelser mv. Det samlede antal tilladte mink opgøres ved at gange det tilladte antal årstæver eller kødædende pelsdyr i den eller de for minkvirksomheden gældende miljøgodkendelser mv. med 6,61. Hvis den eller de for minkvirksomheden gældende miljøgodkendelser mv. er opgjort som antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed, hvorefter det samlede antal tilladte mink opgøres ved at gange det tilladte antal årstæver med 6,61. Hvis den eller de for minkvirksomheden gældende miljøgodkendelser mv. er opgjort som et tilladt produktionsareal opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve, hvorefter det samlede antal tilladte mink opgøres ved at gange det tilladte antal årstæver med 6,61.",
      "valid_from": "2025-10-10",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Fødevarestyrelsen fastsætter de estimerede årlige omkostninger pr. estimeret årligt producerede minkskind på grundlag af driftsomkostninger i minkvirksomhedens aflagte årsregnskab i kalenderåret 2019. Har virksomheden et regnskabsår, der afviger fra kalenderåret 2019, benyttes det senest aflagte årsregnskab, der afsluttes senest den 30. juni 2020. Afsluttes regnskabsåret på en dato, der ligger efter den 30. juni 2020, benyttes årsregnskabet for det foregående regnskabsår. Stk. 2. Driftsomkostninger i minkvirksomheden defineres som omkostninger før afskrivninger, renter og skat. Beholdningsforskydninger relateret til dyr og skind indgår ikke i opgørelsen af driftsomkostninger. Leasingydelser for de i § 8, stk. 4, § 9, stk. 4, og de i afgørelse om værdien af anlægsaktiver, jf. § 17, stk. 4, omhandlede leasede aktiver i 2019, som minkvirksomheden har overtaget den fulde ejendomsret over den 31. december 2024 eller på ansøgningstidspunktet, hvis minkvirksomheden har ansøgt efter denne dato, indgår ikke ved opgørelsen af virksomhedens driftsomkostninger i regnskabsåret 2019. Stk. 3. Driftsomkostningerne i minkvirksomheden fastsættes som de direkte henførbare omkostninger til minkrelateret virksomhed samt en andel af fællesomkostninger og indirekte omkostninger fastsat ud fra en fordelingsnøgle baseret på virksomhedens direkte henførbare omkostninger til minkrelateret virksomhed og direkte henførbare omkostninger til øvrig virksomhed. Stk. 4. Driftsomkostningerne til minkvirksomheden opgøres ekskl. de i årsregnskabet for 2019 indeholdte lønomkostninger, pelsningsomkostninger og salgsomkostninger samt korrigeres for revisorattesterede periodiseringsfejl. Stk. 5. Driftsomkostningerne i 2019 fratrækkes de i § 12, stk. 1, fastsatte omkostninger knyttet til merindtægten ved salg af levende avlsdyr. Stk. 6. Driftsomkostningerne i 2019 forhøjes eller reduceres forholdsmæssigt svarende til forskellen mellem det samlede antal mink i minkvirksomheden i 2019 og det samlede antal optalte avlstæver, hvalpe inkl. hanner og fryserdyr fra 2020-produktionen i 2020 efter eventuel reduktion, jf. § 5, stk. 5. Antallet af mink i 2019 udgøres af producerede skind og solgte levende dyr tillagt avlstæver på grundlag af dokumentation som f.eks. indleveringskvitteringer og indberettede avlstæver til Kopenhagen Fur, medmindre revisor kan opgøre antallet på grundlag af regnskabsoplysninger, jf. stk. 7. Stk. 7. Antallet af mink i 2019 kan beregnes ud fra regnskabsoplysninger som ultimo-beholdningen fratrukket primo-beholdningen og tillagt solgte skind og solgte levende dyr samt fratrukket købte levende dyr. Hertil lægges antallet af avlstæver ultimo regnskabsåret, såfremt regnskabsåret udløber i perioden 1. november 2019 til 31. maj 2020. Stk. 8. De estimerede årlige driftsomkostninger til minkvirksomhed tillægges efter eventuelle forholdsmæssige korrektioner efter stk. 6 en standardomkostning til løn-, pelsnings- og salgsomkostninger. Standardomkostningerne fastsættes til 78,50 kr. for minkvirksomhedens antal producerede mink. Standardomkostningerne fastsættes dog til 83,50 kr. for mink, som minkvirksomheden har dokumenteret at have fået pelset hos tredjemand. Stk. 9. Fremtidige omkostninger pr. minkskind kan ikke udgøre mindre end 183,75 kr. pr. mink.",
      "valid_from": "2025-10-10",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Fødevarestyrelsen beregner erstatning for virksomhedens avlsdyr pr. 31. december 2029 på grundlag af det af Fødevarestyrelsen estimerede antal avlstæver i forbindelse med nedslagningen af mink som følge af COVID-19 i Danmark i 2020 med tillæg af 20 pct. avlshanner. Stk. 2. Fødevarestyrelsen fastsætter værdien af virksomhedens avlsdyr pr. 31. december 2029 som 665,50 kr. pr. avlsdyr. Værdien af avlsdyrene korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2017-2019 med en erklæring uden væsentlige forbehold fra en godkendt revisor, som er udpeget af Fødevarestyrelsen. Værdien af virksomhedens avlsdyr kan højst fastsættes til 698,7750 kr. pr. avlsdyr. Stk. 3. Hvis der for en virksomhed ikke foreligger et pelsindeks, fastsætter Fødevarestyrelsen efter en konkret vurdering korrektion af værdierne af virksomhedens avlsdyr efter stk. 2, 1. pkt., på grundlag af virksomhedens gennemsnitlige afregningspriser for minkskind i 2017-2019. Virksomheden skal til brug for Fødevarestyrelsens vurdering af korrektionen indsende oplysninger og dokumentation for virksomhedens afregningspriser for minkskind realiseret ved auktioner i 2017-2019. Har virksomheden ikke afregningspriser for minkskind fra 2017-2019, fastsættes værdien af avlsdyrene til 665,50 kr. pr. avlsdyr. Stk. 4. Værdien af virksomhedens avlsdyr pr. 31. december 2029 forskydes til den 31. december 2030 og tilbagediskonteres herefter fra den 30. juni 2030 til den 31. december 2021 ved anvendelse af en årlig diskonteringsfaktor på 5,14 pct.",
      "valid_from": "2025-10-10",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Fødevarestyrelsen fastsætter erstatning for restværdien af de i bilag 3 anførte anlægsaktiver tilhørende minkvirksomheden den 4. november 2020 på grundlag af de i bilag 3 anførte standardværdier, jf. dog § 10. Stk. 2. Fødevarestyrelsen erstatter efter anmodning fra minkvirksomheden restværdien af en bygning med tilhørende bygningsinstallationer anvendt i minkvirksomheden og tilhørende minkvirksomheden den 4. november 2020 på grundlag af de i bilag 4 anførte standardværdier, hvis bygningen opfylder følgende kriterier 1) bygningen efter Fødevarestyrelsens vurdering anvendelsesmæssigt og placeringsmæssigt har en nær tilknytning til minkhallerne, jf. bilag 3, nr. 1-4, 2) bygningen efter Fødevarestyrelsens vurdering ikke har en anvendelsesmæssig eller placeringsmæssig tilknytning til ikke-erstatningsberettigede bygninger, og 3) bygningen har en standardværdi i bilag 4. Stk. 3. Inventar, anlæg og øvrige installationer mv. i bygninger omfattet af stk. 2, erstattes ikke. Stk. 4. Anlægsaktiver, som minkvirksomheden har leaset eller købt med ejendomsforbehold, erstattes ikke, medmindre minkvirksomheden har overtaget den fulde ejendomsret over disse aktiver senest den 31. december 2024 eller på ansøgningstidspunktet, hvis minkvirksomheden har ansøgt efter denne dato. Stk. 5. Erstatning efter stk. 1 og 2 fastsættes pr. 31. december 2029 på grundlag af aktivernes restværdi den 4. november 2020 afskrevet lineært over aktivets estimerede restlevetid. Restværdien pr. 31. december 2029 forskydes til den 31. december 2030 og tilbagediskonteres herefter fra den 30. juni 2030 til den 31. december 2021 ved anvendelse af en årlig diskonteringsfaktor på 5,14 pct. Restværdien af anlægsaktiver den 4. november 2020 kan maksimalt afskrives over en periode på 15 år. Stk. 6. Fødevarestyrelsen vurderer et anlægsaktivs restværdi og restlevetid ud fra en konkret vurdering af det enkelte aktivs stand og i henhold til standardværdierne i bilag 3 og 4. Vurderingen sker på grundlag af besigtigelse og vurdering af minkvirksomheden, som kan foretages af en af Fødevarestyrelsen antaget ekstern sagkyndig, jf. § 19. Stk. 7. Hvis det vurderes, at den estimerede restlevetid af det minkspecifikke anlægsaktiv udløber tidligere end den 31. december 2029, skal den estimerede omkostning til levetidsforlængelse af aktivet frem til og med 31. december 2029 fradrages erstatningen. Den estimerede årlige omkostning til levetidsforlængelse af aktivet fastsættes svarende til de estimerede årlige afskrivninger på aktivet baseret på de estimerede levetider efter stk. 5 og 6.",
      "valid_from": "2025-10-10",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Fødevarestyrelsen fastsætter erstatning for restværdien af de i bilag 3 anførte minkhaller med tilhørende bygningsinstallationer, som minkvirksomheder omfattet af § 1, stk. 4, har anvendt til egenproduktion af mink i regnskabsårene 2019 og 2020, jf. dog § 10. Stk. 2. Fødevarestyrelsen erstatter efter anmodning fra minkvirksomheden restværdien af en bygning med tilhørende bygningsinstallationer, som minkvirksomheder omfattet af § 1, stk. 4, har anvendt til egenproduktion af mink i regnskabsårene 2019 og 2020 på grundlag af de i bilag 4 anførte standardværdier, hvis bygningen opfylder følgende kriterier 1) bygningen efter Fødevarestyrelsens vurdering anvendelsesmæssigt og placeringsmæssigt har en nær tilknytning til minkhallerne, jf. bilag 3, nr. 1-4, 2) bygningen efter Fødevarestyrelsens vurdering ikke har en anvendelsesmæssig eller placeringsmæssig tilknytning til ikke-erstatningsberettigede bygninger, og 3) bygningen har en standardværdi i bilag 4. Stk. 3. Inventar, anlæg og øvrige installationer mv. i bygninger omfattet af stk. 2, erstattes ikke. Stk. 4. Anlægsaktiver, som minkvirksomheden har leaset eller købt med ejendomsforbehold, erstattes ikke, medmindre minkvirksomheden har overtaget den fulde ejendomsret over disse aktiver senest den 31. december 2024 eller på ansøgningstidspunktet, hvis minkvirksomheden har ansøgt efter denne dato. Stk. 5. Erstatning efter stk. 1 og 2 fastsættes pr. 31. december 2029 på grundlag af aktivernes restværdi den 4. november 2020 afskrevet lineært over aktivets estimerede restlevetid. Restværdien pr. 31. december 2029 forskydes til den 31. december 2030 og tilbagediskonteres herefter fra den 30. juni 2030 til den 31. december 2021 ved anvendelse af en årlig diskonteringsfaktor på 5,14 pct. Restværdien af anlægsaktiver den 4. november 2020 kan maksimalt afskrives over en periode på 15 år. Stk. 6. Fødevarestyrelsen vurderer et anlægsaktivs restværdi og restlevetid ud fra en konkret vurdering af det enkelte aktivs stand og i henhold til standardværdierne i bilag 3 og 4. Vurderingen sker på grundlag af besigtigelse og vurdering af minkvirksomheden, som kan foretages af en af Fødevarestyrelsen antaget ekstern sagkyndig, jf. § 19. Stk. 7. Hvis det vurderes, at den estimerede restlevetid af det minkspecifikke anlægsaktiv udløber tidligere end den 31. december 2029, skal den estimerede omkostning til levetidsforlængelse af aktivet frem til og med 31. december 2029 fradrages erstatningen. Den estimerede årlige omkostning til levetidsforlængelse af aktivet fastsættes svarende til de estimerede årlige afskrivninger på aktivet baseret på de estimerede levetider efter stk. 5 og 6.",
      "valid_from": "2025-10-10",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Fødevarestyrelsen fastsætter ikke erstatning for minkspecifikke anlægsaktiver, jf. §§ 8-9, hvis minkvirksomheden er omfattet af § 17, stk. 4. Stk. 2. Fødevarestyrelsen lægger Besigtigelsesenhedens forlig eller afgørelse uprøvet til grund i forbindelse med behandlingen af sagen, herunder ved fastsættelse af erstatning for ikke udnyttet bur- og staldkapacitet, jf. § 11.",
      "valid_from": "2025-10-10",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Fødevarestyrelsen fastsætter erstatning for ikke udnyttet bur- og staldkapacitet pr. burplads som 33 pct. af værdien af den udmålte erstatning for tabt indtægt ved produktion af et minkskind i minkvirksomheden. Stk. 2. Antal ikke-udnyttede burpladser efter stk. 1 opgøres som 95 pct. af det antal installerede burpladser, som var tilgængelige for minkvirksomheden umiddelbart forud for nedslagningen af mink som følge af COVID-19 i Danmark i 2020 fratrukket de burpladser, som minkvirksomheden ville udnytte til minkproduktion i 2021-2029. Antallet af ikke-udnyttede burpladser kan dog ikke overstige det antal burpladser, der var tilladelse til at tage i anvendelse efter den eller de for minkvirksomheden gældende miljøgodkendelser mv. som opgjort efter stk. 3-5, fratrukket de burpladser, som minkvirksomheden ville udnytte til minkproduktion i 2021-2029. Stk. 3. En minkvirksomhed, hvor antallet af optalte hvalpe inkl. hanner og fryserdyr pr. optalte avlstæver i 2020 er fra 3,5 og til og med 7,0, og hvor antallet af optalte avlstæver svarer til eller overstiger antal tilladte årstæver, jf. stk. 4, har ingen ikke-udnyttet bur- og staldkapacitet. Stk. 4. Antal burpladser, som minkvirksomheden har tilladelse til efter miljøgodkendelse mv. opgøres på følgende grundlag, hvis antallet af optalte hvalpe inkl. hanner og fryserdyr pr. optalte avlstæver i 2020 er fra 3,5 og til og med 7,0, og antallet af optalte avlstæver ikke er højere end antal tilladte årstæver, jf. nr. 1-3: 1) Hvis den eller de for minkvirksomheden gældende miljøgodkendelser mv. er opgjort som antal årstæver eller kødædende pelsdyr, opgøres antal tilladte burpladser som antal tilladte årstæver eller kødædende pelsdyr efter miljøgodkendelsen mv. fratrukket antal optalte avlstæver i forbindelse med nedslagningen af mink som følge af COVID-19 i Danmark i 2020 og herefter ganget med 6,61. Hertil lægges de i 2020 optalte hvalpe inkl. hanner og fryserdyr samt avlstæver. 2) Hvis den eller de for minkvirksomheden gældende miljøgodkendelser mv. er opgjort som antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed. Herefter opgøres antal tilladte burpladser i henhold til nr. 1. 3) Hvis den eller de for minkvirksomheden gældende miljøgodkendelser mv. er opgjort som et tilladt produktionsareal, opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve. Herefter opgøres antal tilladte burpladser i henhold til nr 1. Stk. 5. Hvis minkvirksomhedens antal optalte avlstæver i forhold til antal optalte hvalpe inkl. hanner og fryserdyr i 2020 er under 3,5 eller over 7,0, beregnes det tilladte antal burpladser som antal tilladte årstæver som opgjort nedenfor i nr. 1-3 gange 6,61: 1) Hvis den eller de for minkvirksomheden gældende miljøgodkendelser mv. er opgjort som antal årstæver eller kødædende pelsdyr, anvendes det antal årstæver som fremgår af tilladelsen. 2) Hvis den eller de for minkvirksomheden gældende miljøgodkendelser er opgjort som et antal dyreenheder uden samtidig at være opgjort på anden vis, opgøres antal tilladte årstæver som 44 årstæver pr. tilladt dyreenhed. 3) Hvis den eller de for minkvirksomheden gældende miljøgodkendelser er opgjort som et tilladt produktionsareal, opgøres antal tilladte årstæver som tilladt produktionsareal i m 2 divideret med 0,94 m 2 pr. årstæve.",
      "valid_from": "2025-10-10",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Fødevarestyrelsen fastsætter erstatning for minkvirksomhedens virksomhed med salg af levende avlsdyr, opgjort som et tillæg på 123 kr. i merindtægten ud over erstatningen for disse mink efter § 4 fratrukket 61 kr. i omkostninger pr. estimeret antal årligt solgte mink i perioden fra den 1. januar 2021 til 31. december 2029. Tillægget på 123 kr. korrigeres for den enkelte besætning i henhold til det af Dansk Pelsdyravlerforening a.m.b.a. udarbejdede pelsindeks for auktioner i 2017-2019 med en erklæring uden væsentlige forbehold fra en godkendt revisor. Merindtægter kan højst fastsættes til 129 kr. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct. Stk. 2. Hvis minkvirksomheden dokumenterer en gennemsnitlig merindtægt per solgt avlsdyr på mindst 141,45 kr. ud over den gennemsnitlige skindpris på 259,80 kr. i perioden 2015-2019, fastsætter Fødevarestyrelsen tillægget som nævnt i stk. 1 som den faktiske gennemsnitlige merindtægt ud over den gennemsnitlige skindpris på 260 kr. i perioden 2015-2019. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct. Stk. 3. Hvis der for en virksomhed ikke foreligger et pelsindeks som nævnt i stk. 1 fastsætter Fødevarestyrelsen efter en konkret vurdering korrektion af merindtægten efter stk. 1 i forhold til virksomhedens gennemsnitlige afregningspriser i 2017-2019. Virksomheden skal til brug for Fødevarestyrelsens vurdering indsende oplysninger og dokumentation for virksomhedens afregningspriser for minkskind realiseret ved auktioner i 2017-2019. Merindtægten kan højst fastsættes til 129 kr. Har virksomheden ikke afregningspriser fra 2017-2019, fastsættes et tillæg på 123 kr. i merindtægten. Stk. 4. Antal estimerede solgte levende avlsdyr efter stk. 1 fastsættes på grundlag af virksomhedens salg af levende mink i 2019 til en pris på mindst 199 kr.",
      "valid_from": "2025-10-10",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Fødevarestyrelsen fastsætter erstatning for minkvirksomhedens virksomhed med helpelsning for tredjemand opgjort som 25 kr. i indtægt fratrukket 20 kr. i omkostninger pr. estimeret pelset mink for tredjemand i perioden fra den 1. januar 2021 til 31. december 2029. Antal estimerede pelsede mink for tredjemand fastsættes på grundlag af virksomhedens pelsning af mink for tredjemand i 2019. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct.",
      "valid_from": "2025-10-10",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Fødevarestyrelsen fastsætter erstatning for mistet værdi af minkgødning i planteavlsvirksomhed, der drives under samme CVR-nr. som minkvirksomheden, opgjort for perioden 1. januar 2021 til 31. december 2029 som 20 kr. årligt pr. tilladt avlstæve eller som 3,03 kr. årligt pr. tilladt mink opgjort efter opgørelsesmetoden i § 5, stk. 6. Stk. 2. Minkvirksomheden kan maksimalt modtage erstatning svarende til 37,63 avlstæver eller 248,76 antal mink pr. hektar landbrugsjord, som minkvirksomheden ejede eller forpagtede pr. 4. november 2020. Landbrugsjord, som minkvirksomheden forpagtede pr. 4. november 2020, skal dokumenteres ved fremsendelse af forpagtningsaftalen. Stk. 3. Erstatningen tilbagediskonteres til den 31. december 2021 ved anvendelse af en årlig diskonteringsrente på 11,35 pct.",
      "valid_from": "2025-10-10",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Fødevarestyrelsen fastsætter kompensation for minkvirksomhedens nødvendige udgifter til sagkyndig bistand på 120.000 kr. for minkvirksomheder med op til og med 3000 avlstæver og til 135.000 kr. for minkvirksomheder med over 3000 avlstæver. Stk. 2. §§ 20-28 finder ikke anvendelse på kompensation for sagkyndig bistand efter stk. 1.",
      "valid_from": "2025-10-10",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Fødevarestyrelsen fastsætter kompensation for minkvirksomhedens faste omkostninger på 0,31 pct. af erstatningen for anlægsaktiverne pr. måned fra den 4. november 2020 og frem til udgangen af den seneste måned forud for afgørelsesdatoen.",
      "valid_from": "2025-10-10",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Ansøgning om erstatning og kompensation efter denne bekendtgørelse skal indgives til Fødevarestyrelsen på virk.dk senest den 31. december 2026 ved anvendelse af ansøgningsblanketten ”Ansøgning om forenklet model for fuldstændig erstatning og kompensation for minkvirksomheder”. Inden samme dato skal minkvirksomheden have indsendt et udfyldt oplysningsskema og revisorerklæring som nævnt i § 18, stk. 1. Fødevarestyrelsen kan i særlige tilfælde dispensere fra ansøgningsfristen i 1. pkt. Stk. 2. Minkvirksomheder omfattet af § 1, stk. 4, skal til Fødevarestyrelsen senest den 31. december 2026 indsende underskrevne erklæringer fra adkomsthavere (bilag 1) og rettighedshavere (bilag 2) til den til minkvirksomhedens egenproduktion anvendte faste ejendom med minkhaller. Fødevarestyrelsen kan når særlige grunde taler herfor, herunder hvis Fødevarestyrelsen har dispenseret fra ansøgningsfristen i § 17, stk. 1, 1. pkt., jf. § 17, stk. 1, 3. pkt., dispensere fra fristen i 1. pkt. Stk. 3. Såfremt minkvirksomheden har ansøgt om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink, kan minkvirksomheden senest søge om erstatning og kompensation efter denne bekendtgørelse i forbindelse med afgivelse af bemærkninger til den sagkyndiges rapport om anlægsaktivernes værdi inden for fristen fastsat i medfør af § 15, stk. 3, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv, jf. dog stk. 4. Stk. 4. Hvis minkvirksomheden har indgået forlig i medfør af § 16, stk. 1-3, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv, eller har modtaget en afgørelse i medfør af § 16, stk. 4, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv, som minkvirksomheden har frafaldet at påklage til overerstatnings- og taksationskommissionen, og Fødevarestyrelsen ikke har påklaget til overerstatnings- og taksationskommissionen, kan minkvirksomheden dog søge om at få opgjort de resterende dele af erstatningen og kompensationen efter denne bekendtgørelse senest 1 måned fra tidspunktet for indgåelsen af forliget eller modtagelsen af afgørelsen. Stk. 5. Ved minkvirksomhedens indgivelse af ansøgning om erstatning og kompensation efter denne bekendtgørelse afsluttes minkvirksomhedens og adkomsthavers sag uden afgørelse om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Stk. 6. Minkvirksomheden kan afvise Fødevarestyrelsens forslag til afgørelse om erstatning og kompensation efter denne bekendtgørelse, indtil Fødevarestyrelsen har truffet afgørelse. Afviser minkvirksomheden Fødevarestyrelsens forslag til afgørelse, afslutter Fødevarestyrelsen sagen uden afgørelse, og sagen kan herefter ikke genoptages hos Fødevarestyrelsen. Stk. 7. Hvis Fødevarestyrelsens forslag til afgørelse afvises, genoptages minkvirksomhedens og adkomsthavers sag om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Stk. 8. Minkvirksomheden kan inden udløbet af fristen i stk. 4 give uigenkaldeligt afkald på at søge om erstatning og kompensation efter denne bekendtgørelse.",
      "valid_from": "2025-10-10",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Til brug for behandlingen af sager om erstatning og kompensation efter § 3 skal minkvirksomheden udfylde og indsende ”Oplysningsskema til forenklet erstatnings- og kompensationsmodel” til Fødevarestyrelsen sammen med en erklæring med den højst mulige grad af sikkerhed fra en godkendt revisor i henhold til en af Fødevarestyrelsen udarbejdet revisorinstruks og ved brug af en af Fødevarestyrelsens udarbejdet erklæringsskabelon. Minkvirksomheder omfattet af § 17, stk. 4, skal dog ikke udfylde fanen ”Anlægskartotek” i ”Oplysningsskema til forenklet erstatnings- og kompensationsmodel”. Stk. 2. Til brug for behandlingen af sager om erstatning og kompensation efter denne bekendtgørelse kan Fødevarestyrelsen kræve, at ansøgeren indsender en erklæring fra en godkendt revisor om nærmere bestemte forhold. Stk. 3. Fødevarestyrelsen kan afvise en ansøgning om erstatning og kompensation efter denne bekendtgørelse, hvis revisor ikke finder at kunne afgive erklæring efter stk. 1 og 2 uden oplysninger af en sådan karakter, at det efter styrelsens vurdering ikke er muligt at opgøre erstatning og kompensation på grundlag af erklæringen uden væsentlig yderligere sagsbehandling. Hvis Fødevarestyrelsens afviser en ansøgning, genoptages minkvirksomhedens og adkomsthavers sag om erstatning og kompensation efter bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink.",
      "valid_from": "2025-10-10",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Til brug for behandlingen af sager om erstatning og kompensation efter denne bekendtgørelse gennemfører Fødevarestyrelsen registrering og standsvurdering af erstatnings- og kompensationsberettigede aktiver, jf. §§ 8 og 9. Til brug for registreringen og standsvurderingen kan Fødevarestyrelsen indhente en erklæring herom fra en af Fødevarestyrelsen antaget sagkyndig. Stk. 2. Fødevarestyrelsen gennemfører ikke registrering og standsvurdering af erstatnings- og kompensationsberettigede aktiver, jf. §§ 8 og 9, som tilhører minkvirksomheder omfattet af § 17, stk. 4.",
      "valid_from": "2025-10-10",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Tildeling og udbetaling af erstatning og kompensation efter denne bekendtgørelse sker med vilkår om, at staten erhverver den fulde ret over de aktiver eller den virksomhed, der bliver ydet erstatning eller kompensation for, efter § 8 a i lov om aflivning af og midlertidigt forbud mod hold af mink, jf. dog stk. 3. Stk. 2. Det fastsættes som et vilkår for erstatningen eller kompensationen efter denne bekendtgørelse, at modtagere af erstatningen og kompensationen samt adkomsthavere aktivt medvirker til, at staten erhverver den fulde ret over de aktiver, der bliver ydet erstatning eller kompensation for, efter § 8 a i lov om aflivning af og midlertidigt forbud mod hold af mink, jf. dog stk. 3. Stk. 3. Minkvirksomheden kan efter anmodning bevare levende hegn uden fradrag i erstatningen. Stk. 4. Fødevarestyrelsen påser, at vilkår er opfyldt, og varetager statens interesser i forbindelse hermed forud for udbetaling af erstatning og kompensation efter denne bekendtgørelse.",
      "valid_from": "2025-10-10",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Staten er ansvarlig for og afholder udgifter til nedrivning, fjernelse, bortskaffelse og overtagelse af løsøregenstande, bygninger med tilhørende bygningsinstallationer m.v., herunder installationer såsom rørføring m.v. under jorden, som staten erhverver ret over efter § 8 a i lov om aflivning af og midlertidigt forbud mod hold af mink. Stk. 2. Modtagere af erstatning og kompensation modtager et varsel på mindst 14 dage før påbegyndelse af nedrivning, bortskaffelse eller overtagelse eller anden hermed forbunden aktivitet. Tilsvarende modtager adkomsthavere som nævnt i § 1, stk. 4, et varsel på mindst 14 dage før påbegyndelse af nedrivning, bortskaffelse eller overtagelse eller anden hermed forbunden aktivitet. Stk. 3. Det fastsættes som et vilkår for modtagelse af erstatning og kompensation efter denne bekendtgørelse, at ansøgeren og adkomsthavere aktivt medvirker til at give de involverede myndigheder og deres repræsentanter adgang til de erstattede eller kompenserede aktiver og den ejendom, hvorpå de befinder sig, med henblik på besigtigelse, nedrivning, fjernelse, bortskaffelse eller overtagelse eller anden hermed forbunden aktivitet, samt at ansøgeren og adkomsthavere sikrer friholdelse af adgangsveje, og at de aktiver, som staten skal overtage, er i en tilgængelig tilstand og opryddet. De involverede myndigheder og deres repræsentanter skal bestræbe sig på at tilrettelægge besøg mv. under hensyntagen til virksomheden. Stk. 4. Ansøgeren bevarer alle rettigheder og forpligtelser for bygninger, bygningsinstallationer mv. med respekt for statens ret til nedrivning og bortskaffelse, jf. § 8 a, stk. 2, i lov om aflivning af og midlertidigt forbud mod hold af mink, herunder eventuelle forpligtelser til at afholde udgifter til gyllebeholderkontrol, rottebekæmpelse og lovpligtige forsikringer. Stk. 5. For løsøre, herunder driftsmateriel og driftsinventar, immaterielle rettigheder og alle øvrige aktiver omfattet af § 8 a, stk. 3, i lov om aflivning af og midlertidigt forbud mod hold af mink, overgår ejendomsretten til staten på tidspunktet for afgørelsen efter denne bekendtgørelse. For minkvirksomheder omfattet af § 17, stk. 4, kan ejendomsretten til løsøre, herunder driftsmateriel og driftsinventar, immaterielle rettigheder og alle øvrige aktiver omfattet af § 8 a, stk. 3, i lov om aflivning af og midlertidigt forbud mod hold af mink, dog overgå til staten tidligere end nævnt i 1. pkt., hvis sagens parter har meddelt samtykke hertil, jf. § 16, stk. 3, i bekendtgørelse om erstatnings- og taksationskommissioner, overerstatnings- og taksationskommissioner og øvrige kompetente myndigheder til behandling af sager om erstatning og kompensation til minkvirksomheder og visse følgeerhverv.",
      "valid_from": "2025-10-10",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Statens opgave med nedrivning og bortskaffelse af bygninger og bygningsinstallationer m.v., herunder bortskaffelse af bygningsaffald m.v., omfatter oprydning og reetablering, der relaterer sig til det nedrevne produktionsanlæg, såsom fjernelse af fundamentet, herunder grus og sand m.v., og hvad der sædvanligvis følger med en sådan opgave med at rydde og reetablere arealer i form af planering af areal og udlægning af jord, jf. stk. 2. Stk. 2. Ved statens bortskaffelse og reetablering gælder følgende: 1) Under bygninger fjernes underlaget i en dybde på maksimalt 30 cm afgrænset af bygningens ydermure fundament eller omkreds i øvrigt. 2) Under gyllebeholdere, fortanke og ajlebeholdere mv. fjernes underlag umiddelbart under beholderen. I en omkreds på 50 cm omkring beholderen fjernes tilfyldning i nødvendigt omfang, men maksimalt i en dybde svarende til beholderens bundkote. 3) Veje, stier, møddingspladser, pladser omkring gyllebeholdere og lignende fjernes i en dybde på maksimalt 50 cm ved befæstede arealer og maksimalt 30 cm ved ubefæstede arealer. 4) Terrænregulering, herunder sandpuder, fjernes ikke i videre udstrækning end nævnt i nr. 1-3. 5) Dræn fjernes, i det omfang de vurderes at være en teknisk installation i erstattede mink-haller. 6) Efter fjernelse af bygninger, anlæg, veje mv. sker reetablering ved statens udlægning af jord, der opfylder Miljøstyrelsens kvalitetskriterier. Der udlægges ikke muldjord. 7) Staten fjerner ikke affald og lignende, der befinder sig i jorden i en dybde på mere end 50 cm ved befæstede arealer eller omkring gyllebeholdere, fortanke og ajlebeholdere mv. og i en dybde på mere end 30 cm ved ubefæstede arealer. Stk. 3. Bygningsstyrelsen kan efter en konkret vurdering aftale med ansøgeren eller træffe afgørelse om at fravige det i stk. 2 anførte, hvis særlige forhold tilsiger det. Stk. 4. Bygningsstyrelsen og ansøgeren kan aftale, at grus, sand og lignende forbliver på den faste ejendom uden fradrag i erstatningen eller kompensationen.",
      "valid_from": "2025-10-10",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Staten afholder ikke omkostninger til andre forpligtelser, herunder omkostninger til anden oprydning og eventuel forureningsbekæmpelse, indtrådt før arbejdet med nedrivning mv. er påbegyndt.",
      "valid_from": "2025-10-10",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Bygningsstyrelsen kan træffe afgørelse om, at staten med hensyn til et eller flere aktiver giver afkald på rettigheder efter § 8 a, stk. 2, i lov om aflivning af og midlertidigt forbud mod hold af mink. Stk. 2. Afkald kan gives i tilfælde, hvor en eller flere bygninger, rum i bygninger eller bygningsinstallationer m.v., som er omfattet af erstatningen og kompensationen fastsat efter denne bekendtgørelse, har bygningsdele eller bygningsinstallationer til fælles med andre bygninger, rum i bygninger eller bygningsinstallationer m.v., som ikke er omfattet af erstatningen og kompensationen. Stk. 3. Afkald efter stk. 1 kan dog kun gives, hvis nedrivningen efter Bygningsstyrelsens skøn er forbundet med 1) væsentlige og uforholdsmæssige tekniske udfordringer, herunder af byggeteknisk eller juridisk karakter, eller 2) væsentlige og uforholdsmæssige økonomiske omkostninger. Stk. 4. Afkald efter stk. 1 indebærer, at staten ikke erhverver ret til nedrivning og bortskaffelse af bygninger, rum i bygninger og bygningsinstallationer m.v. omfattet af afkaldet, og at staten hverken afholder udgifterne til nedrivning og fjernelse eller oppebærer eventuelle indtægter i forbindelse med de bortskaffede aktiver. Tildelingen og udbetalingen af erstatning og kompensation efter denne bekendtgørelse påvirkes ikke af Bygningsstyrelsens afkald efter stk. 1. Stk. 5. Hvis Bygningsstyrelsen efter stk. 1 træffer afgørelse om, at staten giver afkald på sin ret til bortskaffelse med hensyn til et eller flere aktiver, skal der vedtages en deklaration på ejendommen, hvorfra virksomheden har været drevet, hvorefter der indtil den 31. december 2030 ikke kan drives minkproduktion og pelseri fra den del af ejendommen, som Bygningsstyrelsens afgørelse vedrører. Deklarationen kan tinglyses uden kommunalbestyrelsens godkendelse efter planloven. Fødevarestyrelsen er påtaleberettiget for sådanne deklarationer. Stk. 6. Bygningsstyrelsens afgørelser efter denne bestemmelse kan påklages til transportministeren senest 4 uger efter, at afgørelsen er meddelt.",
      "valid_from": "2025-10-10",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Forskud på erstatning og kompensation efter § 3 i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen og forskud efter § 3 i bekendtgørelse om forhøjelse af forskud på erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift fradrages ved fastsættelse af erstatning og kompensation efter §§ 4-14 og § 16. Stk. 2. Erstatning og kompensation for virksomhedens avlsdyr modtaget efter § 2, stk. 1 i bekendtgørelse om endelig skinderstatning m.v. ved aflivning af mink som følge af COVID-19 og § 2, stk. 3 eller stk. 4, i bekendtgørelse om driftstabserstatning ved aflivning af mink som følge af COVID-19 modregnes i erstatningen og kompensationen for virksomhedens avlsdyr opgjort efter § 7 og i erstatningen og kompensationen efter §§ 4-6, §§ 8-14 og § 16 samt erstatning for minkvirksomhedens minkspecifikke aktiver efter § 6, stk. 1-4, i bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink. Stk. 3. Der fradrages 242,68 kr. for hver af virksomhedens avlsdyr fra 2020-produktionen, som ikke er destrueret med pels. Stk. 4. Hvis minkvirksomheden både har modtaget skinderstatning og har pelset mink fra 2020-produktionen, lægger Fødevarestyrelsen til grund, at den modtagne skinderstatning vedrører virksomhedens avlsdyr.",
      "valid_from": "2025-10-10",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Der kan ikke udbetales erstatning eller kompensation efter denne bekendtgørelse, såfremt virksomheden i øvrigt har modtaget fuld erstatning eller kompensation for det pågældende aktiv eller omkostning eller har haft den pågældende indtjening.",
      "valid_from": "2025-10-10",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Rettighedshavere med rettigheder i minkvirksomheden eller i de aktiver tilhørende minkvirksomheden, som erstattes og overtages af staten efter § 8 a i lov om aflivning af og midlertidigt forbud mod hold af mink modtager en andel af den samlede erstatning og kompensation svarende til forringelsen af rettighedens værdi den 4. november 2020 som opgjort på ansøgningstidspunktet efter § 17, stk. 1, medmindre rettighedshaveren frasiger sig denne ret. Rettighedshavere med rettigheder, der er stiftet efter den 4. november 2020, modtager ikke andel i erstatningen eller kompensationen for disse rettigheder. Stk. 2. Forringelsen af rettighedens værdi pr. 4. november 2020 fastsættes som værdien pr. 4. november 2020 af de aktiver, som rettigheden angår og som staten forudsættes at erhverve ret over fri for rettigheder. Hvis rettighedens karakter medfører, at fastsættelsen af forringelsen af rettighedens værdi må foretages på anden måde, f.eks. ved ikke-økonomiske rettigheder, fastsættes værdien af rettigheden ud fra Fødevarestyrelsens skøn. Stk. 3. Adkomsthavere og rettighedshavere omfattet af § 1, stk. 5 og 6, modtager ingen andel af den samlede erstatning og kompensation efter denne bekendtgørelse. Stk. 4. Fødevarestyrelsen fordeler erstatnings- eller kompensationsbeløb mellem rettighedshavere efter stk. 1. Stk. 5. Rettighedshavere med rettigheder omfattet af stk. 1 kan maksimalt modtage en andel af erstatningen og kompensationen, der svarer til den estimerede aktuelle restgæld, herunder påløbne renter og bidrag mv., som er knyttet til rettigheden. Den aktuelle restgæld estimeres på ansøgningstidspunktet efter § 17, stk. 1, på baggrund af oplysninger fra minkvirksomheden om den aktuelle restgæld samt afdrag, renter, bidrag mv. Stk. 6. Udgør forringelsen af rettighedernes værdi den 4. november 2020 efter stk. 1 og 2, mere end den samlede opgjorte erstatning og kompensation efter denne bekendtgørelse, skal Fødevarestyrelsen meddele afslag på erstatning og kompensation efter denne bekendtgørelse, medmindre den opgjorte samlede gæld til rettighedshavere er mindre end den samlede erstatning og kompensation. Stk. 7. Meddeler Fødevarestyrelsen afslag efter stk. 6, genoptages virksomhedens og adkomsthavers sag efter reglerne i bekendtgørelse om fuldstændig erstatning og kompensation til minkvirksomheder og fuldstændig kompensation til følgeerhverv til minkvirksomheder som følge af det midlertidige forbud mod hold af mink.",
      "valid_from": "2025-10-10",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Erstatnings- og kompensationsbeløbene forrentes, når vilkårene for udbetaling i afgørelsen er opfyldt. Forrentningen sker indtil den dag, beløbene udbetales, med en årlig rente, der svarer til den af Danmarks Nationalbank fastsatte på tidspunktet for endelig afgørelse eller forlig gældende diskonto. Der beregnes ikke renters rente.",
      "valid_from": "2025-10-10",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Krav, der omfattes af lov om inddrivelse af gæld til det offentlige, modregnes ikke i udbetalinger efter denne bekendtgørelse.",
      "valid_from": "2025-10-10",
      "valid_to": null
    },
    {
      "provision_ref": "5:30",
      "chapter": "5",
      "section": "30",
      "content": "§ 30. Uretmæssigt modtagne beløb efter denne bekendtgørelse, herunder beløb modtaget i strid med artikel 107 og 108 i traktaten om Den Europæiske Unions funktionsmåde, skal tilbagebetales af virksomheden til Fødevarestyrelsen. Stk. 2. Hvis forskud på erstatning og kompensation efter § 3, stk. 1, i bekendtgørelse om minkvirksomheders ansøgning om erstatning og kompensation som følge af aflivning af og midlertidigt forbud mod hold af mink som følge af COVID-19 og om visse dele af erstatningen og kompensationen og forskud efter § 3 i bekendtgørelse om forhøjelse af forskud på erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift overstiger minkvirksomhedens samlede krav på erstatning og kompensation efter denne bekendtgørelse, skal det for meget udbetalte forskud på erstatning og kompensation tilbagebetales af minkvirksomheden til Fødevarestyrelsen. Stk. 3. Beløb, der skal tilbagebetales efter stk. 1 og 2, tillægges rente beregnet fra udbetalingstidspunktet. Renten fastsættes efter den metode for rentefastsættelse, der følger af kapitel V i Kommissionens forordning nr. 794/2004 af 21. april 2004 om gennemførelse af Rådets forordning (EU) 2015/1589 om fastlæggelse af regler for anvendelsen af artikel 108 i traktaten om Den Europæiske Unions funktionsmåde med senere ændringer.",
      "valid_from": "2025-10-10",
      "valid_to": null
    },
    {
      "provision_ref": "5:31",
      "chapter": "5",
      "section": "31",
      "content": "§ 31. Fødevarestyrelsens afgørelser truffet efter denne bekendtgørelse kan ikke indbringes for Miljø- og Fødevareklagenævnet eller anden administrativ myndighed.",
      "valid_from": "2025-10-10",
      "valid_to": null
    },
    {
      "provision_ref": "5:32",
      "chapter": "5",
      "section": "32",
      "content": "§ 32. Minkvirksomheder kan efter anmodning få genoptaget afgørelsen om erstatningens eller kompensationens udmåling, såfremt en endelig dom i en anden sag vil kunne have betydning for minkvirksomhedens erstatning eller kompensation.",
      "valid_from": "2025-10-10",
      "valid_to": null
    },
    {
      "provision_ref": "5:33",
      "chapter": "5",
      "section": "33",
      "content": "§ 33. Minkvirksomheden kan ved anmodning til Fødevarestyrelsen få genoptaget behandlingen af sin sag om erstatning og kompensation, hvis Fødevarestyrelsen har truffet afgørelse i sagen inden den 24. februar 2024.",
      "valid_from": "2025-10-10",
      "valid_to": null
    },
    {
      "provision_ref": "5:34",
      "chapter": "5",
      "section": "34",
      "content": "§ 34. Bekendtgørelsen træder i kraft den 16. oktober 2025. Stk. 2. Bekendtgørelse nr. 1195 af 27. september 2023 om forenklet model for fuldstændig erstatning og kompensation til minkvirksomheder med egenproduktion af mink i 2020 ved permanent nedlukning af minkvirksomhedens drift ophæves. Stk. 3. Der kan først tildeles og udbetales erstatning og kompensation efter denne bekendtgørelse, når Europa-Kommissionen har truffet afgørelse enten om at godkende ordningen, eller at Kommissionens godkendelse ikke er nødvendig.",
      "valid_from": "2025-10-10",
      "valid_to": null
    }
  ],
  "definitions": []
}
