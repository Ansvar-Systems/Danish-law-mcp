{
  "id": "2008:662",
  "type": "statute",
  "title": "Bekendtgørelse om revisionsvirksomhed",
  "short_name": "BEK H#LOKDOK04",
  "status": "in_force",
  "issued_date": "2008-06-26",
  "url": "https://www.retsinformation.dk/eli/lta/2008/662/xml",
  "description": "Retsinformation source. DocumentId=AU003331; AccessionNumber=B20080066205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse finder anvendelse på revisionsvirksomheder, som er godkendt efter lovens § 13."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. En revisionsvirksomhed, jf. § 1, skal i forbindelse med brugen af sit navn tilkendegive, at den er en godkendt revisionsvirksomhed, jf. dog stk. 2. Stk. 2. En revisionsvirksomhed, hvor majoriteten af stemmerettigheder indehaves af statsautoriserede revisorer eller statsautoriserede revisionsvirksomheder henholdsvis registrerede revisorer eller registrerede revisionsvirksomheder, er eneberettiget til at betegne sig ”statsautoriseret revisionsvirksomhed” henholdsvis ”registreret revisionsvirksomhed”, jf. lovens § 13, stk. 4. Stk. 3. En revisionsvirksomhed, hvori majoriteten af stemmerettighederne indehaves af revisorer eller revisionsvirksomheder, der er godkendt efter regler, der gennemfører Europa-Parlamentets og Rådets direktiv af 17. maj 2006 om lovpligtig revision af årsregnskaber og konsoliderede regnskaber, skal i forbindelse med anvendelsen af en udenlandsk virksomhedsbetegnelse tilkendegive, at revisionsvirksomheden er en godkendt revisionsvirksomhed."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. En revisionsvirksomhed skal til enhver tid være i besiddelse af en ajourført fortegnelse over de enkelte indehavere af stemmerettighederne i revisionsvirksomheden med angivelse af fulde navn og titel samt stemmeandel. Fortegnelsen skal være offentligt tilgængelig. Stk. 2. Erhvervs- og Selskabsstyrelsen og Revisortilsynet skal til enhver tid have adgang til såvel historiske som ajourførte oplysninger om de enkelte indehaveres stemmeandel i revisionsvirksomheden. Stk. 3. For fysiske personer anføres, om de er ansat i revisionsvirksomheden, samt den faglige titel, som de er berettigede til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber. Stk. 4. For juridiske personer skal CVR-nummer anføres. Juridiske personer omfattet af § 2, stk. 3, skal anføre deres registreringsnummer i hjemlandet. Det skal endvidere anføres, om de er revisionsvirksomheder, der er godkendt efter regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber. Juridiske personer skal være i besiddelse af en ajourført stemme- eller medlemsfortegnelse med angivelse af fulde navn samt stemmeandel. Denne fortegnelse skal til enhver tid være tilgængelig for Erhvervs- og Selskabsstyrelsen og Revisortilsynet."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Stemmeretten kan alene udøves af indehaveren af stemmeretten. Stk. 2. En indehaver kan uanset stk. 1 lade sig repræsentere ved fuldmægtig på revisionsvirksomhedens generalforsamling. En fuldmægtig for en godkendt revisor skal selv være godkendt revisor."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Overdragelse af stemmerettigheder i en revisionsvirksomhed må kun ske med ledelsens forudgående samtykke, jf. dog § 8 og §§ 10-11. Stk. 2. Revisionsvirksomheden skal i sine vedtægter eller tilsvarende aftale, der regulerer virksomhedens forhold, fastsætte nærmere regler om betingelserne for samtykke."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. En revisionsvirksomhed skal senest 3 måneder efter, at forholdene i revisionsvirksomheden er kommet i strid med lovens § 13, opfylde betingelserne eller træffe beslutning om, at revisionsvirksomheden skal overgå til anden virksomhed end revisionsvirksomhed. Træffer revisionsvirksomheden ikke den fornødne beslutning senest ved fristens udløb, eller træffer revisionsvirksomheden beslutning om at overgå til anden virksomhed end revisionsvirksomhed, skal revisionsvirksomheden, eller den der handler på virksomhedens vegne, straks registrere dette i registreret over revisionsvirksomheder eller give meddelelse til Erhvervs- og Selskabsstyrelsen, som herefter sletter revisionsvirksomheden fra registreret over revisionsvirksomheder. Stk. 2. Opfylder en revisionsvirksomhed ikke bestemmelsen i lovens § 13, stk. 5, om krav til flertallet i et ledelsesorgan, skal revisionsvirksomheden senest 4 uger efter bringe forholdene i orden. Er forholdene ikke bragt i orden senest ved fristens udløb, skal revisionsvirksomheden eller den, der handler på virksomhedens vegne, straks registrere sletning i registret over revisionsvirksomheder eller give meddelelse til Erhvervs- og Selskabsstyrelsen, der herefter sletter virksomheden fra registreret over revisionsvirksomheder."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. En revisor, der deponerer sin godkendelse, kan alene eje op til 10 pct. af stemmerettighederne, jf. lovens § 13, stk. 2, 2. pkt. Stk. 2. Begrænsningen i stk. 1 gælder dog ikke, hvis en revisor, som deponerer sin godkendelse, er ansat i revisionsvirksomheden, eller hvis stemmerettighederne er erhvervet i forbindelse med en medarbejderordning, jf. lovens § 13, stk. 2, sidste pkt."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvis en indehaver af stemmerettigheder kommer under konkurs, og revisionsvirksomheden ikke længere opfylder betingelserne i lovens § 13, stk. 2, har konkursboet mulighed for at udøve stemmerettighederne. Stk. 2. Kurator skal efter reglerne i konkursloven antage sagkyndig bistand i det omfang, det er nødvendigt for at administrere den konkursramtes stemmeandel i overensstemmelse med revisorlovgivningens regler. Stk. 3. Udøvelse af stemmerettighederne efter stk. 1 kan opretholdes, indtil boet er færdigbehandlet, dog højst op til 1 år efter konkursdekretets afsigelse. Revisionsvirksomheden skal snarest træffe foranstaltninger med henblik på at opfylde betingelserne i lovens § 13, stk. 2. Stk. 4. Opfylder revisionsvirksomheden ikke reglerne i § 13, stk. 2, efter boets afslutning eller efter udløbet af 1 års fristen, skal revisionsvirksomheden, eller den der handler på revisionsvirksomhedens vegne, straks registrere sletning i registret over revisionsvirksomheder eller give meddelelse til Erhvervs- og Selskabsstyrelsen, der herefter sletter revisionsvirksomheden fra det offentlige register over revisionsvirksomheder. Stk. 5. Revisionsvirksomheden kan i sine vedtægter eller lignende aftale, der regulerer virksomhedens forhold, bestemme, at konkursboet ikke skal kunne udøve den konkursramtes stemmerettigheder. Dette medfører, at revisionsvirksomheden skal foranstalte sletning i registret over revisionsvirksomheder."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Hvis revisionsvirksomheden kommer under konkursbehandling, og revisionsvirksomheden ikke længere opfylder kravene i lovens § 13, stk. 5, kan kurator udøve de ledelsesmæssige beføjelser i revisionsvirksomheden. Stk. 2. Kurator skal efter reglerne i konkursloven antage sagkyndig bistand i det omfang, det er nødvendigt for at administrere de ledelsesmæssige beføjelser i overensstemmelse med revisorlovgivningens regler. Stk. 3. Udøvelse af de ledelsesmæssige beføjelser efter stk. 1 kan opretholdes indtil boet er færdigbehandlet, dog højst op til 1 år efter konkursdekretets afsigelse. Revisionsvirksomheden skal snarest træffe foranstaltninger med henblik på at opfylde betingelserne i lovens § 13, stk. 5. Stk. 4. Opfylder revisionsvirksomheden ikke reglerne i § 13, stk. 5, efter boets afslutning eller efter udløbet af 1 års fristen, skal revisionsvirksomheden, eller den der handler på revisionsvirksomhedens vegne, straks give meddelelse til Erhvervs- og Selskabsstyrelsen, der herefter sletter revisionsvirksomheden fra det offentlige register over revisionsvirksomheder. Stk. 5. Revisionsvirksomhed kan i sine vedtægter eller lignende aftale, der regulerer virksomhedens forhold, bestemme, at kurator ikke skal kunne udøve de ledelsesmæssige beføjelser. Dette medfører, at revisionsvirksomheden skal foranstalte sletning i registret over revisionsvirksomheder."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Såfremt en indehaver af stemmerettigheder kommer under værgemål, og revisionsvirksomheden ikke længere opfylder betingelserne i lovens § 13, stk. 2, har den beskikkede værge mulighed for at udøve stemmerettighederne i revisionsvirksomheden. Stk. 2. Stk. 2-5 i § 8 finder tilsvarende anvendelse med de fornødne tilpasninger."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Hvis en indehaver af stemmerettigheder dør, og revisionsvirksomheden ikke længere opfylder betingelserne i lovens § 13, stk. 2, har dødsboet mulighed for at udøve stemmerettighederne. Stk. 2. stk. 2-5 i § 8 finder tilsvarende anvendelse med de fornødne tilpasninger."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Overtrædelse af §§ 2-11 i denne bekendtgørelse straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bekendtgørelsen træder i kraft den 1. juli 2008."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse finder anvendelse på revisionsvirksomheder, som er godkendt efter lovens § 13.",
      "valid_from": "2008-06-26",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. En revisionsvirksomhed, jf. § 1, skal i forbindelse med brugen af sit navn tilkendegive, at den er en godkendt revisionsvirksomhed, jf. dog stk. 2. Stk. 2. En revisionsvirksomhed, hvor majoriteten af stemmerettigheder indehaves af statsautoriserede revisorer eller statsautoriserede revisionsvirksomheder henholdsvis registrerede revisorer eller registrerede revisionsvirksomheder, er eneberettiget til at betegne sig ”statsautoriseret revisionsvirksomhed” henholdsvis ”registreret revisionsvirksomhed”, jf. lovens § 13, stk. 4. Stk. 3. En revisionsvirksomhed, hvori majoriteten af stemmerettighederne indehaves af revisorer eller revisionsvirksomheder, der er godkendt efter regler, der gennemfører Europa-Parlamentets og Rådets direktiv af 17. maj 2006 om lovpligtig revision af årsregnskaber og konsoliderede regnskaber, skal i forbindelse med anvendelsen af en udenlandsk virksomhedsbetegnelse tilkendegive, at revisionsvirksomheden er en godkendt revisionsvirksomhed.",
      "valid_from": "2008-06-26",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. En revisionsvirksomhed skal til enhver tid være i besiddelse af en ajourført fortegnelse over de enkelte indehavere af stemmerettighederne i revisionsvirksomheden med angivelse af fulde navn og titel samt stemmeandel. Fortegnelsen skal være offentligt tilgængelig. Stk. 2. Erhvervs- og Selskabsstyrelsen og Revisortilsynet skal til enhver tid have adgang til såvel historiske som ajourførte oplysninger om de enkelte indehaveres stemmeandel i revisionsvirksomheden. Stk. 3. For fysiske personer anføres, om de er ansat i revisionsvirksomheden, samt den faglige titel, som de er berettigede til efter godkendelse i henhold til regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber. Stk. 4. For juridiske personer skal CVR-nummer anføres. Juridiske personer omfattet af § 2, stk. 3, skal anføre deres registreringsnummer i hjemlandet. Det skal endvidere anføres, om de er revisionsvirksomheder, der er godkendt efter regler, der gennemfører Europa-Parlamentets og Rådets direktiv om lovpligtig revision af årsregnskaber og konsoliderede regnskaber. Juridiske personer skal være i besiddelse af en ajourført stemme- eller medlemsfortegnelse med angivelse af fulde navn samt stemmeandel. Denne fortegnelse skal til enhver tid være tilgængelig for Erhvervs- og Selskabsstyrelsen og Revisortilsynet.",
      "valid_from": "2008-06-26",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Stemmeretten kan alene udøves af indehaveren af stemmeretten. Stk. 2. En indehaver kan uanset stk. 1 lade sig repræsentere ved fuldmægtig på revisionsvirksomhedens generalforsamling. En fuldmægtig for en godkendt revisor skal selv være godkendt revisor.",
      "valid_from": "2008-06-26",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Overdragelse af stemmerettigheder i en revisionsvirksomhed må kun ske med ledelsens forudgående samtykke, jf. dog § 8 og §§ 10-11. Stk. 2. Revisionsvirksomheden skal i sine vedtægter eller tilsvarende aftale, der regulerer virksomhedens forhold, fastsætte nærmere regler om betingelserne for samtykke.",
      "valid_from": "2008-06-26",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. En revisionsvirksomhed skal senest 3 måneder efter, at forholdene i revisionsvirksomheden er kommet i strid med lovens § 13, opfylde betingelserne eller træffe beslutning om, at revisionsvirksomheden skal overgå til anden virksomhed end revisionsvirksomhed. Træffer revisionsvirksomheden ikke den fornødne beslutning senest ved fristens udløb, eller træffer revisionsvirksomheden beslutning om at overgå til anden virksomhed end revisionsvirksomhed, skal revisionsvirksomheden, eller den der handler på virksomhedens vegne, straks registrere dette i registreret over revisionsvirksomheder eller give meddelelse til Erhvervs- og Selskabsstyrelsen, som herefter sletter revisionsvirksomheden fra registreret over revisionsvirksomheder. Stk. 2. Opfylder en revisionsvirksomhed ikke bestemmelsen i lovens § 13, stk. 5, om krav til flertallet i et ledelsesorgan, skal revisionsvirksomheden senest 4 uger efter bringe forholdene i orden. Er forholdene ikke bragt i orden senest ved fristens udløb, skal revisionsvirksomheden eller den, der handler på virksomhedens vegne, straks registrere sletning i registret over revisionsvirksomheder eller give meddelelse til Erhvervs- og Selskabsstyrelsen, der herefter sletter virksomheden fra registreret over revisionsvirksomheder.",
      "valid_from": "2008-06-26",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. En revisor, der deponerer sin godkendelse, kan alene eje op til 10 pct. af stemmerettighederne, jf. lovens § 13, stk. 2, 2. pkt. Stk. 2. Begrænsningen i stk. 1 gælder dog ikke, hvis en revisor, som deponerer sin godkendelse, er ansat i revisionsvirksomheden, eller hvis stemmerettighederne er erhvervet i forbindelse med en medarbejderordning, jf. lovens § 13, stk. 2, sidste pkt.",
      "valid_from": "2008-06-26",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Hvis en indehaver af stemmerettigheder kommer under konkurs, og revisionsvirksomheden ikke længere opfylder betingelserne i lovens § 13, stk. 2, har konkursboet mulighed for at udøve stemmerettighederne. Stk. 2. Kurator skal efter reglerne i konkursloven antage sagkyndig bistand i det omfang, det er nødvendigt for at administrere den konkursramtes stemmeandel i overensstemmelse med revisorlovgivningens regler. Stk. 3. Udøvelse af stemmerettighederne efter stk. 1 kan opretholdes, indtil boet er færdigbehandlet, dog højst op til 1 år efter konkursdekretets afsigelse. Revisionsvirksomheden skal snarest træffe foranstaltninger med henblik på at opfylde betingelserne i lovens § 13, stk. 2. Stk. 4. Opfylder revisionsvirksomheden ikke reglerne i § 13, stk. 2, efter boets afslutning eller efter udløbet af 1 års fristen, skal revisionsvirksomheden, eller den der handler på revisionsvirksomhedens vegne, straks registrere sletning i registret over revisionsvirksomheder eller give meddelelse til Erhvervs- og Selskabsstyrelsen, der herefter sletter revisionsvirksomheden fra det offentlige register over revisionsvirksomheder. Stk. 5. Revisionsvirksomheden kan i sine vedtægter eller lignende aftale, der regulerer virksomhedens forhold, bestemme, at konkursboet ikke skal kunne udøve den konkursramtes stemmerettigheder. Dette medfører, at revisionsvirksomheden skal foranstalte sletning i registret over revisionsvirksomheder.",
      "valid_from": "2008-06-26",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Hvis revisionsvirksomheden kommer under konkursbehandling, og revisionsvirksomheden ikke længere opfylder kravene i lovens § 13, stk. 5, kan kurator udøve de ledelsesmæssige beføjelser i revisionsvirksomheden. Stk. 2. Kurator skal efter reglerne i konkursloven antage sagkyndig bistand i det omfang, det er nødvendigt for at administrere de ledelsesmæssige beføjelser i overensstemmelse med revisorlovgivningens regler. Stk. 3. Udøvelse af de ledelsesmæssige beføjelser efter stk. 1 kan opretholdes indtil boet er færdigbehandlet, dog højst op til 1 år efter konkursdekretets afsigelse. Revisionsvirksomheden skal snarest træffe foranstaltninger med henblik på at opfylde betingelserne i lovens § 13, stk. 5. Stk. 4. Opfylder revisionsvirksomheden ikke reglerne i § 13, stk. 5, efter boets afslutning eller efter udløbet af 1 års fristen, skal revisionsvirksomheden, eller den der handler på revisionsvirksomhedens vegne, straks give meddelelse til Erhvervs- og Selskabsstyrelsen, der herefter sletter revisionsvirksomheden fra det offentlige register over revisionsvirksomheder. Stk. 5. Revisionsvirksomhed kan i sine vedtægter eller lignende aftale, der regulerer virksomhedens forhold, bestemme, at kurator ikke skal kunne udøve de ledelsesmæssige beføjelser. Dette medfører, at revisionsvirksomheden skal foranstalte sletning i registret over revisionsvirksomheder.",
      "valid_from": "2008-06-26",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Såfremt en indehaver af stemmerettigheder kommer under værgemål, og revisionsvirksomheden ikke længere opfylder betingelserne i lovens § 13, stk. 2, har den beskikkede værge mulighed for at udøve stemmerettighederne i revisionsvirksomheden. Stk. 2. Stk. 2-5 i § 8 finder tilsvarende anvendelse med de fornødne tilpasninger.",
      "valid_from": "2008-06-26",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Hvis en indehaver af stemmerettigheder dør, og revisionsvirksomheden ikke længere opfylder betingelserne i lovens § 13, stk. 2, har dødsboet mulighed for at udøve stemmerettighederne. Stk. 2. stk. 2-5 i § 8 finder tilsvarende anvendelse med de fornødne tilpasninger.",
      "valid_from": "2008-06-26",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Overtrædelse af §§ 2-11 i denne bekendtgørelse straffes med bøde. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-06-26",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bekendtgørelsen træder i kraft den 1. juli 2008.",
      "valid_from": "2008-06-26",
      "valid_to": null
    }
  ],
  "definitions": []
}
