{
  "id": "2014:1073",
  "type": "statute",
  "title": "Bekendtgørelse om supercykelstier under »Pulje til supercykelstier og cykelparkering«",
  "short_name": "BEK H#LOKDOK04",
  "status": "in_force",
  "issued_date": "2014-09-25",
  "url": "https://www.retsinformation.dk/eli/lta/2014/1073/xml",
  "description": "Retsinformation source. DocumentId=BL000962; AccessionNumber=B20140107305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Reglerne i denne bekendtgørelse fastlægger på baggrund af Administrationsgrundlag for pulje til supercykelstier og cykelparkering, jf. bilag 1, og Administrationsgrundlag for supercykelstier »Pulje til supercykelstier og cykelparkering«, Vejdirektoratet, jf. bilag 2, proceduren for den politiske beslutningsproces om udmøntning af pulje til supercykelstier i årene 2014-15, som følger af »Aftale mellem regeringen (Socialdemokraterne og Det Radikale Venstre), Dansk Folkeparti, Socialistisk Folkeparti og Enhedslisten om Metro, letbane, nærbane og cykler« af 12. juni 2014. Stk. 2. Proceduren skal understøtte beslutningsgrundlaget for den politiske beslutning om tilskud til projekter, der skal forbedre infrastrukturen for folk, der pendler over længere afstande ved at sikre en hurtig og direkte cykelrute mellem bolig og arbejde/uddannelse, gerne med tilknytning til kollektive trafikknudepunkter."
    },
    {
      "provision_ref": "2",
      "section": "2",
      "content": "§ 2. Det statslige tilskud til et supercykelstiprojekt udgør maksimalt 40 % af det samlede beløb, der ansøges om. Ansøger bidrager selv med mindst 60 % af det samlede beløb, der ansøges om. Stk. 2. Det statslige tilskud kan ydes i årene 2014-15, så længe der er midler til rådighed indenfor den afsatte ramme. Stk. 3. Hvis der søges om tilskud til indkøb af udstyr, der kan videresælges, skal det angives i ansøgningen, for hvilken periode udstyret vil blive anvendt i projektet, som der søges tilskud til. Stk. 4. Parterne jf. § 7, kan beslutte en anden fordeling mellem statsligt tilskud og egenfinansiering."
    },
    {
      "provision_ref": "3",
      "section": "3",
      "content": "§ 3. Tilskudsmodtagers egenfinansiering, jf. § 2, stk. 1, kan ikke dækkes af andre statslige puljer inden for Transportministeriets område."
    },
    {
      "provision_ref": "4",
      "section": "4",
      "content": "§ 4. Ansøgning om tilskud kan indgives til Vejdirektoratet af kommuner. Stk. 2. Kommuner kan indgå i et samarbejde mellem flere ansøgningsberettigede og med andre parter om et projekt. Dog kan kun én ansøgningsberettiget part være ansvarlig for anvendelsen af tildelte puljemidler."
    },
    {
      "provision_ref": "5",
      "section": "5",
      "content": "§ 5. Ansøgning om tilskud skal indgives ved at anvende det til enhver tid gældende ansøgningsskema med projektbeskrivelse og projektbudget, der ligger på Vejdirektoratets hjemmeside. Stk. 2. En ansøgning om tilskud skal være modtaget i Vejdirektoratet senest den 8. oktober 2014 og den 11. marts 2015. Stk. 3. Vejdirektoratet kan til enhver tid anmode om yderligere dokumentation i forbindelse med behandlingen af ansøgninger."
    },
    {
      "provision_ref": "6",
      "section": "6",
      "content": "§ 6. Vejdirektoratet udarbejder på baggrund af Administrationsgrundlag for pulje til supercykelstier og cykelparkering, jf. bilag 1, og Administrationsgrundlag for supercykelstier »Pulje til supercykelstier og cykelparkering«, Vejdirektoratet, jf. bilag 2, indstilling om tildeling af tilskud til supercykelstiprojekter. Vejdirektoratet kan i den forbindelse indstille, at der til konkrete projekter stilles vilkår for tilskud eller tilsagn om tilskud."
    },
    {
      "provision_ref": "7",
      "section": "7",
      "content": "§ 7. Transportministeren forestår på baggrund af indstilling efter § 6, forhandlinger med ordførere fra forligskredsen, jf. § 1, om tildeling af tilskud til de enkelte supercykelstiprojekter. Parterne kan stille vilkår for tilskud eller tilsagn om tilskud."
    },
    {
      "provision_ref": "8",
      "section": "8",
      "content": "§ 8. Transportministeren giver meddelelse til Vejdirektoratet om de beslutninger, der er truffet efter § 7, med henblik på, at Vejdirektoratet forestår den praktiske administration heraf, jf. § 9."
    },
    {
      "provision_ref": "9",
      "section": "9",
      "content": "§ 9. Vejdirektoratet giver meddelelse til ansøgerne, jf. § 4, om beslutninger om tildeling af tilskud til de enkelte supercykelstiprojekter, jf. § 7, og forestår den praktiske udbetaling af puljemidler. Stk. 2. Ændring af et projekt kan godkendes af Vejdirektoratet, hvis ændringen efter Vejdirektoratets vurdering er i overensstemmelse med projektets formål. Ansøgning om ændring af et projekt skal godkendes af Vejdirektoratet, inden ændringen iværksættes. Stk. 3. Tilskudsmodtager skal en gang om året afrapportere om projektets status til Vejdirektoratet. Der skal endvidere foretages afrapportering af det endelige projekt. Stk. 4. Vejdirektoratet fører tilsyn med, at reglerne i denne bekendtgørelse overholdes, og kan i den forbindelse anmode om enhver oplysning til brug herfor fra ansøgeren eller tilskudsmodtageren. Stk. 5. I det omfang ansøgeren anvender samarbejdsparter, er ansøgeren forpligtet til i nødvendigt omfang at fremskaffe oplysninger fra den pågældende samarbejdspart. Stk. 6. Tilskudsmodtager skal straks underrette Vejdirektoratet, hvis 1) der foreligger forhold, som efter stk. 7 kan medføre krav om helt eller delvist bortfald af tilskud eller tilsagn om tilskud, 2) der foreligger forhold, som efter § 10 kan medføre krav om hel eller delvis tilbagebetaling af tilskud, eller 3) tilskudsmodtager skifter revisor i løbet af projektperioden. Stk. 7. Vejdirektoratet påser, at tilskud eller tilsagn om tilskud bortfalder, hvis 1) ansøger eller tilskudsmodtager har givet urigtige eller vildledende oplysninger, 2) ansøger eller tilskudsmodtager tilsidesætter sin underretningspligt efter stk. 5 eller 6, 3) midlerne uden forudgående godkendelse har været anvendt til andre formål end beskrevet i projektbeskrivelsen, 4) projektet ikke gennemføres i overensstemmelse med den godkendte ansøgning, eller 5) betingelserne for tilskud, herunder den til enhver tid gældende instruks for regnskab og den til enhver tid gældende revisionsinstruks, ikke opfyldes."
    },
    {
      "provision_ref": "10",
      "section": "10",
      "content": "§ 10. Vejdirektoratet kan kræve, at udbetalte tilskud skal tilbagebetales helt eller delvist, hvis 1) der er sket helt eller delvist bortfald af tilsagn om tilskud i henhold til § 9, stk. 7, eller 2) tilskudsmodtager efterfølgende får ydet tilskud fra anden side til dækning af udgifter, som er finansieret med tilskud fra puljen til supercykelstier og cykelparkering."
    },
    {
      "provision_ref": "11",
      "section": "11",
      "content": "§ 11. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen."
    },
    {
      "provision_ref": "12",
      "section": "12",
      "content": "§ 12. Den til enhver tid gældende instruks for regnskab og den til enhver tid gældende revisionsinstruks skal overholdes. Stk. 2. På Vejdirektoratets hjemmeside vil den gældende udgave for instruks for regnskab og den gældende revisionsinstruks kunne ses. Det omhandlede gældende materiale vil ligeledes kunne rekvireres ved henvendelse til Vejdirektoratet."
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 3. oktober 2014. Stk. 2. Bekendtgørelse nr. 974 af 3. september 2014 om tilskud til supercykelstiprojekter under »Pulje til supercykelstier og cykelparkering« ophæves."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Reglerne i denne bekendtgørelse fastlægger på baggrund af Administrationsgrundlag for pulje til supercykelstier og cykelparkering, jf. bilag 1, og Administrationsgrundlag for supercykelstier »Pulje til supercykelstier og cykelparkering«, Vejdirektoratet, jf. bilag 2, proceduren for den politiske beslutningsproces om udmøntning af pulje til supercykelstier i årene 2014-15, som følger af »Aftale mellem regeringen (Socialdemokraterne og Det Radikale Venstre), Dansk Folkeparti, Socialistisk Folkeparti og Enhedslisten om Metro, letbane, nærbane og cykler« af 12. juni 2014. Stk. 2. Proceduren skal understøtte beslutningsgrundlaget for den politiske beslutning om tilskud til projekter, der skal forbedre infrastrukturen for folk, der pendler over længere afstande ved at sikre en hurtig og direkte cykelrute mellem bolig og arbejde/uddannelse, gerne med tilknytning til kollektive trafikknudepunkter.",
      "valid_from": "2014-09-25",
      "valid_to": null
    },
    {
      "provision_ref": "2",
      "section": "2",
      "content": "§ 2. Det statslige tilskud til et supercykelstiprojekt udgør maksimalt 40 % af det samlede beløb, der ansøges om. Ansøger bidrager selv med mindst 60 % af det samlede beløb, der ansøges om. Stk. 2. Det statslige tilskud kan ydes i årene 2014-15, så længe der er midler til rådighed indenfor den afsatte ramme. Stk. 3. Hvis der søges om tilskud til indkøb af udstyr, der kan videresælges, skal det angives i ansøgningen, for hvilken periode udstyret vil blive anvendt i projektet, som der søges tilskud til. Stk. 4. Parterne jf. § 7, kan beslutte en anden fordeling mellem statsligt tilskud og egenfinansiering.",
      "valid_from": "2014-09-25",
      "valid_to": null
    },
    {
      "provision_ref": "3",
      "section": "3",
      "content": "§ 3. Tilskudsmodtagers egenfinansiering, jf. § 2, stk. 1, kan ikke dækkes af andre statslige puljer inden for Transportministeriets område.",
      "valid_from": "2014-09-25",
      "valid_to": null
    },
    {
      "provision_ref": "4",
      "section": "4",
      "content": "§ 4. Ansøgning om tilskud kan indgives til Vejdirektoratet af kommuner. Stk. 2. Kommuner kan indgå i et samarbejde mellem flere ansøgningsberettigede og med andre parter om et projekt. Dog kan kun én ansøgningsberettiget part være ansvarlig for anvendelsen af tildelte puljemidler.",
      "valid_from": "2014-09-25",
      "valid_to": null
    },
    {
      "provision_ref": "5",
      "section": "5",
      "content": "§ 5. Ansøgning om tilskud skal indgives ved at anvende det til enhver tid gældende ansøgningsskema med projektbeskrivelse og projektbudget, der ligger på Vejdirektoratets hjemmeside. Stk. 2. En ansøgning om tilskud skal være modtaget i Vejdirektoratet senest den 8. oktober 2014 og den 11. marts 2015. Stk. 3. Vejdirektoratet kan til enhver tid anmode om yderligere dokumentation i forbindelse med behandlingen af ansøgninger.",
      "valid_from": "2014-09-25",
      "valid_to": null
    },
    {
      "provision_ref": "6",
      "section": "6",
      "content": "§ 6. Vejdirektoratet udarbejder på baggrund af Administrationsgrundlag for pulje til supercykelstier og cykelparkering, jf. bilag 1, og Administrationsgrundlag for supercykelstier »Pulje til supercykelstier og cykelparkering«, Vejdirektoratet, jf. bilag 2, indstilling om tildeling af tilskud til supercykelstiprojekter. Vejdirektoratet kan i den forbindelse indstille, at der til konkrete projekter stilles vilkår for tilskud eller tilsagn om tilskud.",
      "valid_from": "2014-09-25",
      "valid_to": null
    },
    {
      "provision_ref": "7",
      "section": "7",
      "content": "§ 7. Transportministeren forestår på baggrund af indstilling efter § 6, forhandlinger med ordførere fra forligskredsen, jf. § 1, om tildeling af tilskud til de enkelte supercykelstiprojekter. Parterne kan stille vilkår for tilskud eller tilsagn om tilskud.",
      "valid_from": "2014-09-25",
      "valid_to": null
    },
    {
      "provision_ref": "8",
      "section": "8",
      "content": "§ 8. Transportministeren giver meddelelse til Vejdirektoratet om de beslutninger, der er truffet efter § 7, med henblik på, at Vejdirektoratet forestår den praktiske administration heraf, jf. § 9.",
      "valid_from": "2014-09-25",
      "valid_to": null
    },
    {
      "provision_ref": "9",
      "section": "9",
      "content": "§ 9. Vejdirektoratet giver meddelelse til ansøgerne, jf. § 4, om beslutninger om tildeling af tilskud til de enkelte supercykelstiprojekter, jf. § 7, og forestår den praktiske udbetaling af puljemidler. Stk. 2. Ændring af et projekt kan godkendes af Vejdirektoratet, hvis ændringen efter Vejdirektoratets vurdering er i overensstemmelse med projektets formål. Ansøgning om ændring af et projekt skal godkendes af Vejdirektoratet, inden ændringen iværksættes. Stk. 3. Tilskudsmodtager skal en gang om året afrapportere om projektets status til Vejdirektoratet. Der skal endvidere foretages afrapportering af det endelige projekt. Stk. 4. Vejdirektoratet fører tilsyn med, at reglerne i denne bekendtgørelse overholdes, og kan i den forbindelse anmode om enhver oplysning til brug herfor fra ansøgeren eller tilskudsmodtageren. Stk. 5. I det omfang ansøgeren anvender samarbejdsparter, er ansøgeren forpligtet til i nødvendigt omfang at fremskaffe oplysninger fra den pågældende samarbejdspart. Stk. 6. Tilskudsmodtager skal straks underrette Vejdirektoratet, hvis 1) der foreligger forhold, som efter stk. 7 kan medføre krav om helt eller delvist bortfald af tilskud eller tilsagn om tilskud, 2) der foreligger forhold, som efter § 10 kan medføre krav om hel eller delvis tilbagebetaling af tilskud, eller 3) tilskudsmodtager skifter revisor i løbet af projektperioden. Stk. 7. Vejdirektoratet påser, at tilskud eller tilsagn om tilskud bortfalder, hvis 1) ansøger eller tilskudsmodtager har givet urigtige eller vildledende oplysninger, 2) ansøger eller tilskudsmodtager tilsidesætter sin underretningspligt efter stk. 5 eller 6, 3) midlerne uden forudgående godkendelse har været anvendt til andre formål end beskrevet i projektbeskrivelsen, 4) projektet ikke gennemføres i overensstemmelse med den godkendte ansøgning, eller 5) betingelserne for tilskud, herunder den til enhver tid gældende instruks for regnskab og den til enhver tid gældende revisionsinstruks, ikke opfyldes.",
      "valid_from": "2014-09-25",
      "valid_to": null
    },
    {
      "provision_ref": "10",
      "section": "10",
      "content": "§ 10. Vejdirektoratet kan kræve, at udbetalte tilskud skal tilbagebetales helt eller delvist, hvis 1) der er sket helt eller delvist bortfald af tilsagn om tilskud i henhold til § 9, stk. 7, eller 2) tilskudsmodtager efterfølgende får ydet tilskud fra anden side til dækning af udgifter, som er finansieret med tilskud fra puljen til supercykelstier og cykelparkering.",
      "valid_from": "2014-09-25",
      "valid_to": null
    },
    {
      "provision_ref": "11",
      "section": "11",
      "content": "§ 11. Hvis et udbetalt tilskud helt eller delvist skal tilbagebetales, opkræves det skyldige beløb til betaling senest 14 dage efter påkrav. Rente fastsættes i overensstemmelse med renteloven og beregnes fra forfaldsdagen.",
      "valid_from": "2014-09-25",
      "valid_to": null
    },
    {
      "provision_ref": "12",
      "section": "12",
      "content": "§ 12. Den til enhver tid gældende instruks for regnskab og den til enhver tid gældende revisionsinstruks skal overholdes. Stk. 2. På Vejdirektoratets hjemmeside vil den gældende udgave for instruks for regnskab og den gældende revisionsinstruks kunne ses. Det omhandlede gældende materiale vil ligeledes kunne rekvireres ved henvendelse til Vejdirektoratet.",
      "valid_from": "2014-09-25",
      "valid_to": null
    },
    {
      "provision_ref": "13",
      "section": "13",
      "content": "§ 13. Bekendtgørelsen træder i kraft den 3. oktober 2014. Stk. 2. Bekendtgørelse nr. 974 af 3. september 2014 om tilskud til supercykelstiprojekter under »Pulje til supercykelstier og cykelparkering« ophæves.",
      "valid_from": "2014-09-25",
      "valid_to": null
    }
  ],
  "definitions": []
}
