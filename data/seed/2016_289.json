{
  "id": "2016:289",
  "type": "statute",
  "title": "Bekendtgørelse om elektrisk materiel og elektriske sikringssystemer til anvendelse i en potentielt eksplosiv atmosfære",
  "short_name": "BEK H#LOKDOK04",
  "status": "in_force",
  "issued_date": "2016-03-17",
  "url": "https://www.retsinformation.dk/eli/lta/2016/289/xml",
  "description": "Retsinformation source. DocumentId=BP001604; AccessionNumber=B20160028905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på følgende, som herefter benævnes elektriske produkter: 1) Elektrisk materiel og elektriske sikringssystemer beregnet til anvendelse i potentielt eksplosiv atmosfære. 2) Elektriske sikkerheds-, kontrol- og reguleringsanordninger, der er beregnet til anvendelse uden for en potentielt eksplosiv atmosfære, men som er nødvendige, eller som bidrager til, at det elektriske materiel og de elektriske sikringssystemer kan fungere sikkert i forbindelse med eksplosionsrisici. 3) Komponenter, der er beregnet til indbygning i elektrisk materiel og elektriske sikringssystemer, som omhandlet i nr. 1."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse finder ikke anvendelse på følgende: 1) Medicinsk udstyr beregnet til anvendelse i et medicinsk miljø. 2) Elektrisk materiel og elektriske sikringssystemer, når eksplosionsfaren udelukkende skyldes tilstedeværelsen af ustabile eksplosive eller kemiske stoffer. 3) Elektrisk materiel beregnet til anvendelse i husholdninger og ikke-kommercielle områder, hvor en potentielt eksplosiv atmosfære kun sjældent forekommer og udelukkende som følge af tilfældigt udslip af gas. 4) Personlige værnemidler, som er omfattet af Rådets direktiv 89/686/EØF af 21. december 1989 om indbydes tilnærmelse af medlemsstaternes lovgivninger om personlige værnemidler. 5) Søgående skibe og mobile offshore-enheder samt udstyr om bord på sådanne skibe eller enheder. 6) Transportmidler, dvs. køretøjer og påhængsvogne dertil, som udelukkende er bestemt til personbefordring af luftvejen, ad vej, med jernbane eller ad vandvejen og transportmidler, i det omfang de er beregnet til godstransport ad luftvejen, ad offentlig vej, med jernbane eller ad vandvejen. Køretøjer bestemt til anvendelse i en potentielt eksplosiv atmosfære er ikke undtaget fra denne bekendtgørelses anvendelsesområde. 7) Elektrisk materiel, som er omfattet af artikel 346, stk. 1, litra b, i traktaten om Den Europæiske Unions funktionsmåde."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Elektrisk materiel: Elektriske maskiner, elektriske apparater, faste eller mobile elektriske anordninger, elektriske reguleringsanordninger og instrumenter, elektriske detektionssystemer og forebyggende systemer, som alene eller kombineret er bestemt til fremstilling, overførsel, oplagring, måling, regulering, transformering af energi eller bearbejdning af materiale, og som ved de potentielle tændkilder, de besidder, vil kunne fremkalde en eksplosion. 2) Elektriske sikringssystemer: Elektriske anordninger, bortset fra komponenter til materiel, som er beregnet til øjeblikkeligt at standse en begyndende eksplosion eller begrænse det område, der rammes af en eksplosion, og som særskilt gøres tilgængeligt på markedet som selvstændigt fungerende systemer. 3) Komponenter: De dele, som har afgørende betydning for, at det elektriske materiel og de elektriske sikringssystemer kan fungere sikkert, men som ikke har nogen selvstændig funktion. 4) Eksplosiv atmosfære: Blanding under atmosfæriske betingelser af luft og brændbare stoffer i form af gasser, dampe, tåger eller støv, i hvilken forbrændingen efter antændelse breder sig til hele den ubrændte blanding. 5) Potentielt eksplosiv atmosfære: Atmosfære, som vil kunne blive eksplosiv som følge af lokale og operationelle forhold. 6) Materielgruppe I: Materiel, der er bestemt til arbejde under jorden i miner samt i disses installationer over jorden, hvor der kan opstå fare som følge af grubegas og eller brændbart støv, hvilket omfatter kategori M1 og M2, jf. bilag 1. 7) Materielgruppe II: Materiel, der er bestemt til at anvendes andre steder, hvor der kan opstå fare på grund af en eksplosiv atmosfære, hvilket omfatter materielkategori 1, 2 og 3, jf. bilag 1. 8) Materielkategori: Klassificeringen af materiel inden for hver materielgruppe angivet i bilag 1, som fastlægger det krævede beskyttelsesniveau, der skal garanteres. 9) Beregnet anvendelse: Brug af et produkt som foreskrevet af fabrikanten gennem dennes fastsættelse af materiellet som tilhørende en bestemt materielgruppe og -kategori eller dennes levering af alle de oplysninger, som er nødvendige for, at et sikringssystem, en anordning eller en komponent kan fungere sikkert. 10) Gøre tilgængelig på markedet: Levering af et produkt med henblik på distribution, forbrug eller anvendelse på EU-markedet som led i erhvervsvirksomhed mod eller uden vederlag. 11) Bringe i omsætning: Første tilgængeliggørelse af et produkt på EU-markedet. 12) Fabrikant: Enhver fysisk eller juridisk person, som fremstiller et produkt eller får et sådant produkt konstrueret eller fremstillet og markedsfører dette produkt under sit navn eller varemærke eller anvender det til eget brug. 13) Bemyndiget repræsentant: Enhver fysisk eller juridisk person, der er etableret i EU, og som har modtaget en skriftlig fuldmagt fra fabrikanten til at handle på dennes vegne i forbindelse med varetagelsen af specifikke opgaver. 14) Importør: Enhver fysisk eller juridisk person, der er etableret i EU, og som bringer et produkt med oprindelse i et tredjeland i omsætning på EU-markedet. 15) Distributør: Enhver fysisk eller juridisk person i forsyningskæden ud over fabrikanten eller importøren, der gør et produkt tilgængeligt på markedet. 16) Erhvervsdrivende: Fabrikanten, den bemyndigede repræsentant, importøren og distributøren. 17) Teknisk specifikation: Et dokument, der fastsætter, hvilke tekniske krav et produkt skal opfylde. 18) Harmoniseret standard: Harmoniseret standard som defineret i artikel 2, stk. 1, litra c, i forordning 1025/2012/EF. 19) Overensstemmelsesvurdering: En proces til påvisning af, om et produkt opfylder de væsentlige sundheds- og sikkerhedskrav i denne bekendtgørelse. 20) Overensstemmelsesvurderingsorgan: Et organ, der udfører overensstemmelsesvurderingsopgaver, herunder kalibrering, afprøvning, certificering og inspektion. 21) Tilbagekaldelse: Enhver foranstaltning, der har til formål at opnå, at et produkt, der allerede er gjort tilgængeligt for slutbrugeren, returneres. 22) Tilbagetrækning: Enhver foranstaltning, der har til formål at forhindre, at et produkt i forsyningskæden gøres tilgængeligt på markedet. 23) EU-harmoniseringslovgivning: Alle EU-retsakter, som harmoniserer betingelserne for markedsføring af produkter. 24) CE-mærkning: Mærkning, hvormed fabrikanten angiver, at produktet er i overensstemmelse med alle gældende krav i EU-harmoniseringslovgivning om anbringelse af denne mærkning."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fabrikanten skal, når denne bringer elektriske produkter i omsætning på markedet eller anvender dem til eget brug, sikre, at de er konstrueret og fremstillet i overensstemmelse med de væsentlige sundheds- og sikkerhedskrav i bilag 2."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Fabrikanten skal udarbejde den i bilag 3-9 omhandlede tekniske dokumentation og foretage eller få foretaget den overensstemmelsesvurderingsprocedure, der fremgår af § 28 . Stk. 2. Når overensstemmelse af et elektrisk produkt, som ikke er en komponent, med de gældende krav er blevet dokumenteret ved en sådan procedure, skal fabrikanten udarbejde en EU-overensstemmelseserklæring og anbringe CE-mærkningen. Stk. 3. Når en komponents overensstemmelse med de gældende krav er blevet dokumenteret ved den relevante overensstemmelsesvurderingsprocedure, skal fabrikanten udfærdige en skriftlig overensstemmelsesattest, jf. § 29."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Fabrikanten skal sikre, at hvert enkelt elektrisk produkt ledsages af en kopi af EU-overensstemmelseserklæringen eller eventuelt af overensstemmelsesattesten. Hvis der imidlertid leveres et stort antal elektriske produkter til en enkelt bruger, kan partiet eller sendingen ledsages af en enkelt kopi. Stk. 2. Fabrikanten skal opbevare den tekniske dokumentation og EU-overensstemmelseserklæringen eller, hvor det er relevant, overensstemmelsesattesten i 10 år efter, at det elektriske produkt er blevet bragt i omsætning."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Fabrikanten skal have procedurer til sikring af produktionsseriers fortsatte overensstemmelse med denne bekendtgørelse. Der skal i fornødent omfang tages hensyn til ændringer i produktets konstruktion eller kendetegn og til ændringer i de harmoniserede standarder eller andre tekniske specifikationer, der er henvist til for at dokumentere det elektriske produkts overensstemmelse. Stk. 2. For så vidt angår de med et elektrisk produkt forbundne risici, skal fabrikanten, når det anses for hensigtsmæssigt for at beskytte slutbrugernes sundhed og sikkerhed, foretage stikprøvekontrol af elektriske produkter, der er gjort tilgængelige på markedet, undersøge og om nødvendigt føre register over klager, produkter, der ikke opfylder kravene, og produkttilbagekaldelser og holde distributørerne orienteret om enhver sådan overvågning."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fabrikanten skal sikre, at elektriske produkter, som den pågældende har bragt i omsætning, er forsynet med et type-, parti- eller serienummer eller en anden form for angivelse, ved hjælp af hvilken de kan identificeres, jf. dog stk. 3. Stk. 2. Fabrikantens navn, registrerede firmanavn eller registrerede varemærke og postadresse skal fremgå af det elektriske produkt. Adressen skal angive ét enkelt sted, hvor fabrikanten kan kontaktes, jf. dog stk. 3. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog. Stk. 3. Er det på grund af et det elektriske produkts størrelse eller art ikke muligt at opfylde stk. 1-2, skal de krævede oplysninger fremgå af emballagen eller af et dokument, der ledsager produktet."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Fabrikanten skal sikre, at elektriske produkter, som ikke er komponenter, og som den pågældende har bragt i omsætning, er forsynet med det særlige eksplosionssikringsmærke og, hvor det er relevant, med den øvrige mærkning og information, der er omhandlet i bilag 2, punkt 1.0.5. Stk. 2. Fabrikanten skal endvidere sikre, at det elektriske produkt ledsages af en brugsanvisning og sikkerhedsinformation på dansk. Brugsanvisningen og sikkerhedsinformationen samt eventuel mærkning skal være klar og forståelig."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En fabrikant, som ved eller burde vide, at et elektrisk produkt, som den pågældende har bragt i omsætning, ikke er i overensstemmelse med kravene i denne bekendtgørelse, skal straks træffe de nødvendige foranstaltninger for at bringe det elektriske produkt i overensstemmelse med lovgivningen eller om nødvendigt trække det tilbage fra markedet eller kalde det tilbage. Stk. 2. Når det elektriske produkt udgør en risiko, skal fabrikanten straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort produktet tilgængeligt på markedet, herom. Fabrikanten skal samtidig give nærmere oplysninger om særligt den manglende overensstemmelse med lovgivningen og de trufne foranstaltninger."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Fabrikanten kan ved skriftlig fuldmagt udpege en bemyndiget repræsentant. Stk. 2. Forpligtelserne i henhold til § 4 og forpligtelsen til at udarbejde teknisk dokumentation i henhold til § 5, stk. 1, må ikke være omfattet af den bemyndigede repræsentants fuldmagt."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. En bemyndiget repræsentant skal udføre de opgaver, der er fastsat i den fuldmagt, denne har modtaget fra fabrikanten. Fuldmagten skal mindst sætte den bemyndigede repræsentant i stand til følgende: 1) At stille den tekniske dokumentation og EU-overensstemmelseserklæringen, og hvor det er relevant overensstemmelsesattesten, til rådighed for Sikkerhedsstyrelsen og de øvrige nationale markedsovervågningsmyndigheder i 10 år efter, at produktet er bragt i omsætning. 2) På grundlag af en begrundet anmodning fra Sikkerhedsstyrelsen eller en anden kompetent national myndighed, at give al den information og dokumentation, der er nødvendig for at vurdere det elektriske produkts overensstemmelse med lovgivningen. 3) At samarbejde med Sikkerhedsstyrelsen eller en anden kompetent national myndighed, når disse anmoder herom, om foranstaltninger, der træffes for at undgå risici, som de elektriske produkter, der er omfattet af den bemyndigede repræsentants fuldmagt, udgør."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Importøren må kun bringe elektriske produkter i omsætning, der opfylder kravene i denne bekendtgørelse."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Før importøren bringer et elektrisk produkt i omsætning, skal importøren sikre, at fabrikanten har gennemført den relevante overensstemmelsesvurderingsprocedure, jf. § 28. Stk. 2. Importøren skal derudover sikre, at 1) fabrikanten har udarbejdet den tekniske dokumentation, 2) det elektriske produkt er forsynet med CE-mærkning og er ledsaget af EU-overensstemmelseserklæring eller overensstemmelsesattesten samt den krævede dokumentation, og 3) fabrikanten har opfyldt kravene i § 8 og § 9, stk. 1."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. En importør, som ved eller burde vide, at et elektrisk produkt ikke er i overensstemmelse med de væsentlige sundheds- og sikkerhedskrav i bilag 2, må ikke bringe det elektriske produkt i omsætning, før det er blevet bragt i overensstemmelse med kravene. Stk. 2. Når det elektriske produkt udgør en risiko, skal importøren endvidere underrette fabrikanten samt Sikkerhedsstyrelsen og de øvrige markedsovervågningsmyndigheder herom."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Importørens navn, registrerede firmanavn eller registrerede varemærke og postadresse, hvor den pågældende kan kontaktes, skal fremgå af det elektriske produkt. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog. Stk. 2. Er det ikke muligt at placere oplysningerne, jf. stk. 1, på det elektriske produkt, skal de fremgå af emballagen eller af et dokument, der ledsager det elektriske produkt."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Importøren skal sikre, at det elektriske produkt ledsages af en brugsanvisning og sikkerhedsinformation på dansk. Stk. 2. Importøren skal sikre, at opbevarings- og transportbetingelserne for elektriske produkter, som den pågældende har ansvaret for, ikke bringer deres overensstemmelse med de væsentlige sundheds- og sikkerhedskrav i bilag 2 i fare. Stk. 3. For så vidt angår de med et elektrisk produkt forbundne risici, skal importøren, når det anses for hensigtsmæssigt for at beskytte slutbrugernes sundhed og sikkerhed, foretage stikprøvekontrol af produkter, der er gjort tilgængelige på markedet, undersøge og om nødvendigt føre register over klager, produkter, der ikke opfylder kravene, og produkttilbagekaldelser og holde distributørerne orienteret om enhver sådan overvågning."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. En importør, som ved eller burde vide, at et elektrisk produkt, som den pågældende har bragt i omsætning, ikke er i overensstemmelse med kravene i denne bekendtgørelse, skal straks træffe de nødvendige foranstaltninger for at bringe det elektriske produkt i overensstemmelse med lovgivningen eller om nødvendigt trække det tilbage fra markedet eller kalde det tilbage. Stk. 2. Når det elektriske produkt udgør en risiko, skal importøren endvidere straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort produktet tilgængeligt på markedet, herom. Importøren skal samtidig give nærmere oplysninger om særligt den manglende overensstemmelse med lovgivningen og de trufne foranstaltninger."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Importøren skal i 10 år efter, at det elektriske produkt er bragt i omsætning, opbevare en kopi af EU-overensstemmelseserklæringen eller, hvor det er relevant, overensstemmelsesattesten, så den står til rådighed for Sikkerhedsstyrelsen og de øvrige markedsovervågningsmyndigheder, og sikre, at den tekniske dokumentation kan stilles til rådighed for disse myndigheder efter anmodning."
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Distributøren skal, når denne gør et elektrisk produkt tilgængeligt på markedet, handle med fornøden omhu over for kravene i denne bekendtgørelse."
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Før distributøren gør et elektrisk produkt tilgængeligt på markedet, skal den pågældende kontrollere, at 1) det er forsynet med CE-mærkningen, 2) hvor det er relevant, at det er ledsaget af EU-overensstemmelseserklæring eller overensstemmelsesattesten samt den krævede dokumentation, 3) det er ledsaget af en brugsanvisning og sikkerhedsinformation på dansk, 4) fabrikanten har opfyldt kravene i § 8 og § 9, stk. 1, og 5) en eventuel importør har opfyldt kravene i § 16. Stk. 2. En distributør, som ved eller burde vide, at et elektrisk produkt ikke er i overensstemmelse med de væsentlige krav i bilag 2, må ikke gøre det elektriske produkt tilgængeligt på markedet, før det er blevet bragt i overensstemmelse med kravene. Stk. 3. Når det elektriske produkt udgør en risiko, skal distributøren endvidere underrette fabrikanten eller importøren samt Sikkerhedsstyrelsen og de øvrige markedsovervågningsmyndigheder herom."
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Distributøren skal sikre, at opbevarings- og transportbetingelserne for elektriske produkter, som den pågældende har ansvaret for, ikke bringer deres overensstemmelse med de væsentlige sundheds- og sikkerhedskrav i bilag 2 i fare."
    },
    {
      "provision_ref": "3:23",
      "chapter": "3",
      "section": "23",
      "content": "§ 23. En distributør, som ved eller burde vide, at et elektrisk produkt, som den pågældende har gjort tilgængeligt på markedet, ikke er i overensstemmelse med denne bekendtgørelse, skal sikre, at der træffes de nødvendige foranstaltninger for at bringe det elektriske produkt i overensstemmelse med lovgivningen eller om nødvendigt trække det tilbage fra markedet eller kalde det tilbage. Stk. 2. Når det elektriske produkt udgør en risiko, skal distributøren endvidere straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort produktet tilgængeligt på markedet, herom. Distributøren skal samtidig give nærmere oplysninger om særligt den manglende overensstemmelse med lovgivningen og de trufne foranstaltninger."
    },
    {
      "provision_ref": "3:24",
      "chapter": "3",
      "section": "24",
      "content": "§ 24. En importør eller distributør, der bringer elektriske produkter i omsætning under sit navn eller varemærke, anses for at være fabrikant og er underlagt de samme forpligtelser som fabrikanten, jf. §§ 4-10, § 37 og § 41, stk. 1. Stk. 2. Stk. 1 finder tilsvarende anvendelse, hvis importøren eller distributøren ændrer et elektrisk produkt, der allerede er bragt i omsætning på en sådan måde, at det kan berøre overholdelsen af denne bekendtgørelse."
    },
    {
      "provision_ref": "3:25",
      "chapter": "3",
      "section": "25",
      "content": "§ 25. En erhvervsdrivende skal efter anmodning fra Sikkerhedsstyrelsen eller en anden markedsovervågningsmyndighed identificere 1) enhver erhvervsdrivende, som har leveret et elektrisk produkt til den pågældende, og 2) enhver erhvervsdrivende, som den pågældende har leveret et elektrisk produkt til. Stk. 2. En erhvervsdrivende skal kunne fremlægge de i stk. 1 nævnte oplysninger i en periode på 10 år efter, at den pågældende har fået leveret eller har leveret det elektriske produkt."
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Elektriske produkter må kun gøres tilgængelige på markedet og tages i brug, såfremt de overholder denne bekendtgørelse, når de installeres og vedligeholdes på passende vis og bruges i overensstemmelse med deres beregnede anvendelse. Stk. 2. Elektriske produkter skal opfylde de væsentlige sundheds- og sikkerhedskrav, der er anført i bilag 2, og som er gældende for dem under hensynstagen til deres beregnede anvendelse."
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Elektriske produkter, som er i overensstemmelse med harmoniserede standarder eller dele deraf, hvis referencer er offentliggjort i Den Europæiske Unions Tidende, formodes at være i overensstemmelse med de væsentlige sundheds- og sikkerhedskrav i bilag 2, der er omfattet af disse standarder eller dele deraf."
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Overensstemmelsen af elektrisk materiel, herunder i nødvendigt omfang de i § 1, nr. 2, omhandlede anordninger, vurderes efter følgende procedure: 1) For materielgruppe I og II, materielkategori M1 og 1, anvendes modul B i bilag 3 sammen med enten modul D i bilag 4 eller modul F i bilag 5. 2) For materielgruppe I og II, materielkategori M2 og 2 anvendes følgende: a) For forbrændingsmotorer og elektrisk materiel, anvendes modul B i bilag 3 sammen med enten modul C1 i bilag 6 eller modul E i bilag 7. b) For øvrigt materiel der ikke omfattes af litra a, anvendes modul A i bilag 8. Den tekniske dokumentation i punkt 2 i bilag 8 fremsendes til et bemyndiget organ, som hurtigst muligt bekræfter modtagelsen af dokumentationen og derefter opbevarer den. 3) For materielgruppe II, materielkategori 3 anvendes modul A i bilag 8. 4) For materiel gruppe I og II udover procedurerne i nr. 1-3, kan overensstemmelse på grundlag af modul G i bilag 9 også anvendes. Stk. 2. For elektriske sikringssystemer skal overensstemmelsen konstateres i overensstemmelse med proceduren i stk. 1, nr. 1 eller stk. 1, nr. 4. Stk. 3. For så vidt angår de sikkerhedsmæssige aspekter, der er omhandlet i bilag 2, punkt 1.2.7, kan proceduren i bilag 8 også anvendes som supplement til overensstemmelsesvurderingsprocedurerne i stk. 1-2. Stk. 4. Uanset stk. 1-3 kan Sikkerhedsstyrelsen på behørigt begrundet anmodning give tilladelse til, at produkter, som ikke er komponenter, for hvilke procedurerne i stk. 1-3 ikke er anvendt, og som benyttes i sikkerhedsøjemed, bringes i omsætning og tages i brug i Danmark."
    },
    {
      "provision_ref": "4:29",
      "chapter": "4",
      "section": "29",
      "content": "§ 29. De i § 28, stk. 1, omhandlede procedurer gælder også for komponenter bortset fra anbringelsen af CE-mærkningen og udfærdigelsen af EU-overensstemmelseserklæringen. Fabrikanten attesterer skriftligt, at de pågældende komponenter er i overensstemmelse med de gældende bestemmelser i denne bekendtgørelse og anfører komponenternes karakteristika samt betingelserne for indbygning i materiel eller sikringssystemer, således at de sundheds- og sikkerhedskrav i bilag 2, der gælder for færdigfremstillet materiel eller sikringssystemer, overholdes."
    },
    {
      "provision_ref": "4:30",
      "chapter": "4",
      "section": "30",
      "content": "§ 30. Dokumenter og korrespondance vedrørende de i § 28, stk. 1-3, og § 29 omhandlede overensstemmelsesvurderingsprocedurer, skal udfærdiges på dansk eller engelsk."
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Det skal af EU-overensstemmelseserklæringen fremgå, at det er blevet dokumenteret, at de væsentlige sundheds- og sikkerhedskrav i bilag 2 er opfyldt. Stk. 2. EU-overensstemmelseserklæringen skal 1) følge modellen i bilag 10, 2) indeholde de elementer, der er anført i de relevante overensstemmelsesvurderingsprocedurer i bilag 3-9, 3) løbende ajourføres, og 4) oversættes til dansk eller engelsk, hvis produktet bringes i omsætning eller gøres tilgængeligt på markedet i Danmark. Stk. 3. Hvis et elektrisk produkt er omfattet af mere end én EU-retsakt, der kræver en EU-overensstemmelseserklæring, udfærdiges der en enkelt EU-overensstemmelseserklæring for alle sådanne EU-retsakter. Det skal af erklæringen fremgå, hvilke EU-retsakter den vedrører, herunder hvor disse er offentliggjort. Stk. 4. Ved at udfærdige EU-overensstemmelseserklæringen står fabrikanten inde for, at det elektriske produkt opfylder kravene i denne bekendtgørelse."
    },
    {
      "provision_ref": "4:32",
      "chapter": "4",
      "section": "32",
      "content": "§ 32. CE-mærkningen skal anbringes, før det elektriske produkt bringes i omsætning. Stk. 2. CE-mærkningen er underkastet de generelle principper i artikel 30 i Europa-Parlamentets og Rådets forordning 2008/765/EF."
    },
    {
      "provision_ref": "4:33",
      "chapter": "4",
      "section": "33",
      "content": "§ 33. CE-mærkningen anbringes synligt, letlæseligt og således, at den ikke kan slettes, på det elektriske produkt eller på mærkepladen. Hvis det elektriske produkt er af en sådan art, at dette ikke er muligt eller berettiget, anbringes den på emballagen og på de ledsagende dokumenter. Stk. 2. Efter CE-mærkningen anføres identifikationsnummer på det bemyndigede organ, hvis et sådant organ deltager i produktionskontrolfasen. Det bemyndigedes organs identifikationsnummer anbringes af organet selv eller efter dettes anvisninger af fabrikanten eller dennes bemyndigede repræsentant. Stk. 3. CE-mærkningen og eventuelt det bemyndigede organs identifikationsnummer skal efterfølges af 1) det særlige eksplosionssikringsmærke , no BP1604_4_0.png xx c9713186-2aa5-4866-a317-f1d2b4c3a964 0.37cm 0.42cm 0cm 0cm 0.2cm 0cm 2) symbolerne for materielgruppen- og kategorien, og 3) hvor det er relevant, den øvrige mærkning og information, som er omhandlet i bilag 2, punkt 1.0.5. Stk. 4. Efter CE-mærkningen og de mærker og symboler samt information, der er omhandlet i stk. 3, og eventuelt det bemyndigede organs identifikationsnummer, kan der anbringes en anden form for angivelse vedrørende særlig risiko eller anvendelse."
    },
    {
      "provision_ref": "4:34",
      "chapter": "4",
      "section": "34",
      "content": "§ 34. Elektriske produkter, der er konstrueret til specifikke eksplosive atmosfærer, skal mærkes, så dette klart fremgår."
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Elektriske produkter må præsenteres på messer og udstillinger og ved demonstrationer, selvom produkterne ikke er i overensstemmelse med denne bekendtgørelse, såfremt det ved synlig skiltning klart er anført, at produkterne ikke er i overensstemmelse med denne bekendtgørelse, og at produkterne ikke kan erhverves, før fabrikanten har bragt dem i overensstemmelse med denne bekendtgørelse. Stk. 2. Ved demonstrationer, jf. stk. 1, skal der træffes passende sikkerhedsforanstaltninger for at sikre beskyttelsen af personer."
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Direktøren for Arbejdstilsynet udpeger bemyndigede organer til at gennemføre procedurerne for overensstemmelsesvurdering for så vidt angår elektriske produkter omfattet af denne bekendtgørelse."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. En erhvervsdrivende har efter begrundet anmodning fra Sikkerhedsstyrelsen pligt til at give alle oplysninger og al dokumentation, som er nødvendige for kontrollen med overholdelsen af denne bekendtgørelse. Oplysningerne og dokumentationen skal gives på papir eller i elektronisk format. Stk. 2. Fabrikanten og importøren skal give de i stk. 1 nævnte oplysninger og dokumentation på et for Sikkerhedsstyrelsen let forståeligt sprog."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Sikkerhedsstyrelsen kan oplyse offentligheden om faren ved elektriske produkter."
    },
    {
      "provision_ref": "7:39",
      "chapter": "7",
      "section": "39",
      "content": "§ 39. De berørte erhvervsdrivende skal på enhver nødvendig måde samarbejde med henblik på Sikkerhedsstyrelsens eller en anden markedsovervågningsmyndigheds evaluering af et elektrisk produkt, hvor der er tilstrækkelig grund til at antage, at det udgør en risiko for personers sundhed eller sikkerhed eller for husdyr eller ejendom."
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Sikkerhedsstyrelsen kan meddele påbud om at fjerne CE-mærkning, hvis et elektrisk produkt uretmæssigt er påført CE-mærkning."
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Fabrikanten og importøren skal, hvis Sikkerhedsstyrelsen eller en anden kompetent national myndighed anmoder herom, samarbejde med myndigheden om foranstaltninger, der træffes for at eliminere risici, som et elektrisk produkt, den pågældende har bragt i omsætning, udgør. Stk. 2. Stk. 1 finder tilsvarende anvendelse for den bemyndigede repræsentant for så vidt angår elektriske produkter, der er omfattet af den pågældendes fuldmagt. Stk. 3. Stk. 1 finder tilsvarende anvendelse for den distributør, der har gjort de elektriske produkter tilgængelige."
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Hvis Sikkerhedsstyrelsen konstaterer, at et elektrisk produkt udgør en risiko for personers sundhed eller sikkerhed eller for husdyr eller ejendom, og det ikke opfylder kravene i denne bekendtgørelse, anmoder Sikkerhedsstyrelsen straks den pågældende erhvervsdrivende inden for en rimelig frist i forhold til risikoens art at træffe alle fornødne foranstaltninger ved at 1) bringe det elektriske produkt i overensstemmelse med kravene i denne bekendtgørelse, 2) trække det elektriske produkt tilbage fra markedet, eller 3) kalde det elektriske produkt tilbage. Stk. 2. Den pågældende erhvervsdrivende skal sikre, at der træffes alle de fornødne foranstaltninger over for alle de pågældende elektriske produkter, som den erhvervsdrivende har gjort tilgængelige på EU-markedet. Stk. 3. Sikkerhedsstyrelsen underretter det relevante bemyndigede organ om påbud efter stk. 1."
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Hvis den pågældende erhvervsdrivende ikke træffer de fornødne foranstaltninger inden for den i § 42, stk. 1, omhandlede frist, træffer Sikkerhedsstyrelsen de nødvendige foreløbige foranstaltninger for at 1) forbyde eller begrænse, at det elektriske produkt gøres tilgængelig på det danske marked, 2) trække det elektriske produkt tilbage fra markedet eller 3) kalde det elektriske produkt tilbage. Stk. 2. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage."
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Hvis et elektrisk produkt, selvom det opfylder kravene i denne bekendtgørelse, udgør en risiko for personers sundhed og sikkerhed eller for husdyr eller ejendom, kan Sikkerhedsstyrelsen påbyde den erhvervsdrivende inden for en rimelig tidsfrist, som Sikkerhedsstyrelsen fastsætter i forhold til risikoens art, at træffe alle nødvendige foranstaltninger for at 1) sikre, at det pågældende elektriske produkt, når det bringes i omsætning, ikke længere udgør en risiko, 2) trække det elektriske produkt tilbage fra markedet eller 3) kalde det elektriske produkt tilbage. Stk. 2. Den pågældende erhvervsdrivende skal sikre, at der træffes alle de fornødne foranstaltninger over for alle de pågældende elektriske produkter, som den erhvervsdrivende har gjort tilgængelige på EU-markedet. Stk. 3. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage."
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Sikkerhedsstyrelsen kan påbyde den erhvervsdrivende inden for en nærmere angivet frist at bringe følgende forhold i orden: 1) CE-mærkning er anbragt i modstrid med artikel 30 i Europa-Parlamentets og Rådets forordning 765/2008/EF eller i modstrid med § 32, stk. 1, eller § 33. 2) CE-mærkning, hvor den er påkrævet, er ikke blevet anbragt. 3) border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000; grid-H: 0pt none #000000; grid-V: 0pt none #000000; Det særlige eksplosionssikringsmærke , symbolerne for materielgruppen og -kate­gorien, og hvor det er relevant, den øvrige mærkning og information, er ikke anbragt eller anbragt i modstrid med bilag 2, punkt 1.0.5. no BP1604_4_1.png xx f7232b02-503f-44ca-9279-4e6c42e7d05e 0.37cm 0.42cm 0cm 0cm 0.2cm 0cm border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000; grid-H: 0pt none #000000; grid-V: 0pt none #000000; 309 0cm,0cm,0cm,0cm column-width: 20pt 212pt; 4) Identifikationsnummeret på det bemyndigede organ, hvis et sådant organ deltager i produktionskontrolfasen, er ikke anbragt eller anbragt i strid med § 33, stk. 2. 5) EU-overensstemmelseserklæringen eller overensstemmelsesattesten ledsager ikke produktet eller er ikke udarbejdet korrekt. 6) Den tekniske dokumentation mangler eller er ufuldstændig. 7) De i § 8, stk. 2, eller § 16, stk. 1, krævede oplysninger mangler, er fejlagtige eller ufuldstændige. 8) Et eller flere af de øvrige administrative krav til fabrikanten og importøren i §§ 4-10, §§ 13-19, § 37 og § 41, stk. 1, er ikke opfyldt. Stk. 2. Hvis forholdet ikke er bragt i orden inden for den i stk. 1 angivne frist, kan Sikkerhedsstyrelsen 1) forbyde, at det elektriske produkt gøres tilgængelig på markedet, eller 2) påbyde den erhvervsdrivende at tilbagetrække det elektriske produkt eller kalde det elektriske produkt tilbage."
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Medmindre strengere straf er forskyldt efter anden lovgivning, straffes med bøde den, der 1) i strid med § 4, § 5, stk. 1 og 2, eller § 13 bringer elektriske produkter i omsætning, 2) i strid med § 20, jf. § 26, gør elektriske produkter tilgængelige på markedet, 3) i strid med § 26 tager et elektrisk produkt i brug, 4) undlader at opbevare dokumentationen efter § 6, stk. 2, § 19 eller § 25, stk. 2, 5) undlader at forsyne det elektriske produkt med relevante oplysninger, jf. §§ 8-9 eller § 16, 6) undlader at opfylde kravene omkring brugsanvisning og sikkerhedsinformation, jf. § 9, stk. 2, § 17, stk. 1, og § 21, stk. 1, nr. 3, 7) undlader at kontrollere, at det elektriske produkt er forsynet med krævede oplysninger, jf. § 14, stk. 2, nr. 2 og 3, eller § 21, stk. 1, nr. 1, 2, 4 og 5, 8) undlader at foretage den fornødne underretning af Sikkerhedsstyrelsen efter § 10, stk. 2, § 15, stk. 2, § 18, stk. 2, § 21, stk. 3, eller § 23, stk. 2, 9) undlader at give Sikkerhedsstyrelsen en i henhold til § 25, stk. 1, eller § 37 afkrævet oplysning, eller 10) undlader at efterkomme et forbud eller et påbud efter § 40, eller §§ 43-45. Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel. Stk. 3. Forældelsesfristen for strafansvaret er 10 år."
    },
    {
      "provision_ref": "9:47",
      "chapter": "9",
      "section": "47",
      "content": "§ 47. Bekendtgørelsen træder i kraft den 20. april 2016, jf. dog stk. 3. Stk. 2. Bekendtgørelse nr. 697 af 18. august 1995 om elektrisk materiel og elektriske sikringssystemer til anvendelse i eksplosionsfarlig atmosfære ophæves. Stk. 3. § 36 træder i kraft den 19. marts 2016."
    },
    {
      "provision_ref": "9:48",
      "chapter": "9",
      "section": "48",
      "content": "§ 48. Elektriske produkter, der opfylder kravene i bekendtgørelse nr. 697 af 18. august 1995 om elektrisk materiel og elektriske sikringssystemer til anvendelse i eksplosionsfarlig atmosfære, og som er bragt i omsætning inden den 20. april 2016, kan fortsat gøres tilgængelige på markedet og tages i brug."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på følgende, som herefter benævnes elektriske produkter: 1) Elektrisk materiel og elektriske sikringssystemer beregnet til anvendelse i potentielt eksplosiv atmosfære. 2) Elektriske sikkerheds-, kontrol- og reguleringsanordninger, der er beregnet til anvendelse uden for en potentielt eksplosiv atmosfære, men som er nødvendige, eller som bidrager til, at det elektriske materiel og de elektriske sikringssystemer kan fungere sikkert i forbindelse med eksplosionsrisici. 3) Komponenter, der er beregnet til indbygning i elektrisk materiel og elektriske sikringssystemer, som omhandlet i nr. 1.",
      "valid_from": "2016-03-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse finder ikke anvendelse på følgende: 1) Medicinsk udstyr beregnet til anvendelse i et medicinsk miljø. 2) Elektrisk materiel og elektriske sikringssystemer, når eksplosionsfaren udelukkende skyldes tilstedeværelsen af ustabile eksplosive eller kemiske stoffer. 3) Elektrisk materiel beregnet til anvendelse i husholdninger og ikke-kommercielle områder, hvor en potentielt eksplosiv atmosfære kun sjældent forekommer og udelukkende som følge af tilfældigt udslip af gas. 4) Personlige værnemidler, som er omfattet af Rådets direktiv 89/686/EØF af 21. december 1989 om indbydes tilnærmelse af medlemsstaternes lovgivninger om personlige værnemidler. 5) Søgående skibe og mobile offshore-enheder samt udstyr om bord på sådanne skibe eller enheder. 6) Transportmidler, dvs. køretøjer og påhængsvogne dertil, som udelukkende er bestemt til personbefordring af luftvejen, ad vej, med jernbane eller ad vandvejen og transportmidler, i det omfang de er beregnet til godstransport ad luftvejen, ad offentlig vej, med jernbane eller ad vandvejen. Køretøjer bestemt til anvendelse i en potentielt eksplosiv atmosfære er ikke undtaget fra denne bekendtgørelses anvendelsesområde. 7) Elektrisk materiel, som er omfattet af artikel 346, stk. 1, litra b, i traktaten om Den Europæiske Unions funktionsmåde.",
      "valid_from": "2016-03-17",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. I denne bekendtgørelse forstås ved: 1) Elektrisk materiel: Elektriske maskiner, elektriske apparater, faste eller mobile elektriske anordninger, elektriske reguleringsanordninger og instrumenter, elektriske detektionssystemer og forebyggende systemer, som alene eller kombineret er bestemt til fremstilling, overførsel, oplagring, måling, regulering, transformering af energi eller bearbejdning af materiale, og som ved de potentielle tændkilder, de besidder, vil kunne fremkalde en eksplosion. 2) Elektriske sikringssystemer: Elektriske anordninger, bortset fra komponenter til materiel, som er beregnet til øjeblikkeligt at standse en begyndende eksplosion eller begrænse det område, der rammes af en eksplosion, og som særskilt gøres tilgængeligt på markedet som selvstændigt fungerende systemer. 3) Komponenter: De dele, som har afgørende betydning for, at det elektriske materiel og de elektriske sikringssystemer kan fungere sikkert, men som ikke har nogen selvstændig funktion. 4) Eksplosiv atmosfære: Blanding under atmosfæriske betingelser af luft og brændbare stoffer i form af gasser, dampe, tåger eller støv, i hvilken forbrændingen efter antændelse breder sig til hele den ubrændte blanding. 5) Potentielt eksplosiv atmosfære: Atmosfære, som vil kunne blive eksplosiv som følge af lokale og operationelle forhold. 6) Materielgruppe I: Materiel, der er bestemt til arbejde under jorden i miner samt i disses installationer over jorden, hvor der kan opstå fare som følge af grubegas og eller brændbart støv, hvilket omfatter kategori M1 og M2, jf. bilag 1. 7) Materielgruppe II: Materiel, der er bestemt til at anvendes andre steder, hvor der kan opstå fare på grund af en eksplosiv atmosfære, hvilket omfatter materielkategori 1, 2 og 3, jf. bilag 1. 8) Materielkategori: Klassificeringen af materiel inden for hver materielgruppe angivet i bilag 1, som fastlægger det krævede beskyttelsesniveau, der skal garanteres. 9) Beregnet anvendelse: Brug af et produkt som foreskrevet af fabrikanten gennem dennes fastsættelse af materiellet som tilhørende en bestemt materielgruppe og -kategori eller dennes levering af alle de oplysninger, som er nødvendige for, at et sikringssystem, en anordning eller en komponent kan fungere sikkert. 10) Gøre tilgængelig på markedet: Levering af et produkt med henblik på distribution, forbrug eller anvendelse på EU-markedet som led i erhvervsvirksomhed mod eller uden vederlag. 11) Bringe i omsætning: Første tilgængeliggørelse af et produkt på EU-markedet. 12) Fabrikant: Enhver fysisk eller juridisk person, som fremstiller et produkt eller får et sådant produkt konstrueret eller fremstillet og markedsfører dette produkt under sit navn eller varemærke eller anvender det til eget brug. 13) Bemyndiget repræsentant: Enhver fysisk eller juridisk person, der er etableret i EU, og som har modtaget en skriftlig fuldmagt fra fabrikanten til at handle på dennes vegne i forbindelse med varetagelsen af specifikke opgaver. 14) Importør: Enhver fysisk eller juridisk person, der er etableret i EU, og som bringer et produkt med oprindelse i et tredjeland i omsætning på EU-markedet. 15) Distributør: Enhver fysisk eller juridisk person i forsyningskæden ud over fabrikanten eller importøren, der gør et produkt tilgængeligt på markedet. 16) Erhvervsdrivende: Fabrikanten, den bemyndigede repræsentant, importøren og distributøren. 17) Teknisk specifikation: Et dokument, der fastsætter, hvilke tekniske krav et produkt skal opfylde. 18) Harmoniseret standard: Harmoniseret standard som defineret i artikel 2, stk. 1, litra c, i forordning 1025/2012/EF. 19) Overensstemmelsesvurdering: En proces til påvisning af, om et produkt opfylder de væsentlige sundheds- og sikkerhedskrav i denne bekendtgørelse. 20) Overensstemmelsesvurderingsorgan: Et organ, der udfører overensstemmelsesvurderingsopgaver, herunder kalibrering, afprøvning, certificering og inspektion. 21) Tilbagekaldelse: Enhver foranstaltning, der har til formål at opnå, at et produkt, der allerede er gjort tilgængeligt for slutbrugeren, returneres. 22) Tilbagetrækning: Enhver foranstaltning, der har til formål at forhindre, at et produkt i forsyningskæden gøres tilgængeligt på markedet. 23) EU-harmoniseringslovgivning: Alle EU-retsakter, som harmoniserer betingelserne for markedsføring af produkter. 24) CE-mærkning: Mærkning, hvormed fabrikanten angiver, at produktet er i overensstemmelse med alle gældende krav i EU-harmoniseringslovgivning om anbringelse af denne mærkning.",
      "valid_from": "2016-03-17",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Fabrikanten skal, når denne bringer elektriske produkter i omsætning på markedet eller anvender dem til eget brug, sikre, at de er konstrueret og fremstillet i overensstemmelse med de væsentlige sundheds- og sikkerhedskrav i bilag 2.",
      "valid_from": "2016-03-17",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Fabrikanten skal udarbejde den i bilag 3-9 omhandlede tekniske dokumentation og foretage eller få foretaget den overensstemmelsesvurderingsprocedure, der fremgår af § 28 . Stk. 2. Når overensstemmelse af et elektrisk produkt, som ikke er en komponent, med de gældende krav er blevet dokumenteret ved en sådan procedure, skal fabrikanten udarbejde en EU-overensstemmelseserklæring og anbringe CE-mærkningen. Stk. 3. Når en komponents overensstemmelse med de gældende krav er blevet dokumenteret ved den relevante overensstemmelsesvurderingsprocedure, skal fabrikanten udfærdige en skriftlig overensstemmelsesattest, jf. § 29.",
      "valid_from": "2016-03-17",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Fabrikanten skal sikre, at hvert enkelt elektrisk produkt ledsages af en kopi af EU-overensstemmelseserklæringen eller eventuelt af overensstemmelsesattesten. Hvis der imidlertid leveres et stort antal elektriske produkter til en enkelt bruger, kan partiet eller sendingen ledsages af en enkelt kopi. Stk. 2. Fabrikanten skal opbevare den tekniske dokumentation og EU-overensstemmelseserklæringen eller, hvor det er relevant, overensstemmelsesattesten i 10 år efter, at det elektriske produkt er blevet bragt i omsætning.",
      "valid_from": "2016-03-17",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Fabrikanten skal have procedurer til sikring af produktionsseriers fortsatte overensstemmelse med denne bekendtgørelse. Der skal i fornødent omfang tages hensyn til ændringer i produktets konstruktion eller kendetegn og til ændringer i de harmoniserede standarder eller andre tekniske specifikationer, der er henvist til for at dokumentere det elektriske produkts overensstemmelse. Stk. 2. For så vidt angår de med et elektrisk produkt forbundne risici, skal fabrikanten, når det anses for hensigtsmæssigt for at beskytte slutbrugernes sundhed og sikkerhed, foretage stikprøvekontrol af elektriske produkter, der er gjort tilgængelige på markedet, undersøge og om nødvendigt føre register over klager, produkter, der ikke opfylder kravene, og produkttilbagekaldelser og holde distributørerne orienteret om enhver sådan overvågning.",
      "valid_from": "2016-03-17",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Fabrikanten skal sikre, at elektriske produkter, som den pågældende har bragt i omsætning, er forsynet med et type-, parti- eller serienummer eller en anden form for angivelse, ved hjælp af hvilken de kan identificeres, jf. dog stk. 3. Stk. 2. Fabrikantens navn, registrerede firmanavn eller registrerede varemærke og postadresse skal fremgå af det elektriske produkt. Adressen skal angive ét enkelt sted, hvor fabrikanten kan kontaktes, jf. dog stk. 3. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog. Stk. 3. Er det på grund af et det elektriske produkts størrelse eller art ikke muligt at opfylde stk. 1-2, skal de krævede oplysninger fremgå af emballagen eller af et dokument, der ledsager produktet.",
      "valid_from": "2016-03-17",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Fabrikanten skal sikre, at elektriske produkter, som ikke er komponenter, og som den pågældende har bragt i omsætning, er forsynet med det særlige eksplosionssikringsmærke og, hvor det er relevant, med den øvrige mærkning og information, der er omhandlet i bilag 2, punkt 1.0.5. Stk. 2. Fabrikanten skal endvidere sikre, at det elektriske produkt ledsages af en brugsanvisning og sikkerhedsinformation på dansk. Brugsanvisningen og sikkerhedsinformationen samt eventuel mærkning skal være klar og forståelig.",
      "valid_from": "2016-03-17",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. En fabrikant, som ved eller burde vide, at et elektrisk produkt, som den pågældende har bragt i omsætning, ikke er i overensstemmelse med kravene i denne bekendtgørelse, skal straks træffe de nødvendige foranstaltninger for at bringe det elektriske produkt i overensstemmelse med lovgivningen eller om nødvendigt trække det tilbage fra markedet eller kalde det tilbage. Stk. 2. Når det elektriske produkt udgør en risiko, skal fabrikanten straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort produktet tilgængeligt på markedet, herom. Fabrikanten skal samtidig give nærmere oplysninger om særligt den manglende overensstemmelse med lovgivningen og de trufne foranstaltninger.",
      "valid_from": "2016-03-17",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Fabrikanten kan ved skriftlig fuldmagt udpege en bemyndiget repræsentant. Stk. 2. Forpligtelserne i henhold til § 4 og forpligtelsen til at udarbejde teknisk dokumentation i henhold til § 5, stk. 1, må ikke være omfattet af den bemyndigede repræsentants fuldmagt.",
      "valid_from": "2016-03-17",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. En bemyndiget repræsentant skal udføre de opgaver, der er fastsat i den fuldmagt, denne har modtaget fra fabrikanten. Fuldmagten skal mindst sætte den bemyndigede repræsentant i stand til følgende: 1) At stille den tekniske dokumentation og EU-overensstemmelseserklæringen, og hvor det er relevant overensstemmelsesattesten, til rådighed for Sikkerhedsstyrelsen og de øvrige nationale markedsovervågningsmyndigheder i 10 år efter, at produktet er bragt i omsætning. 2) På grundlag af en begrundet anmodning fra Sikkerhedsstyrelsen eller en anden kompetent national myndighed, at give al den information og dokumentation, der er nødvendig for at vurdere det elektriske produkts overensstemmelse med lovgivningen. 3) At samarbejde med Sikkerhedsstyrelsen eller en anden kompetent national myndighed, når disse anmoder herom, om foranstaltninger, der træffes for at undgå risici, som de elektriske produkter, der er omfattet af den bemyndigede repræsentants fuldmagt, udgør.",
      "valid_from": "2016-03-17",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Importøren må kun bringe elektriske produkter i omsætning, der opfylder kravene i denne bekendtgørelse.",
      "valid_from": "2016-03-17",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Før importøren bringer et elektrisk produkt i omsætning, skal importøren sikre, at fabrikanten har gennemført den relevante overensstemmelsesvurderingsprocedure, jf. § 28. Stk. 2. Importøren skal derudover sikre, at 1) fabrikanten har udarbejdet den tekniske dokumentation, 2) det elektriske produkt er forsynet med CE-mærkning og er ledsaget af EU-overensstemmelseserklæring eller overensstemmelsesattesten samt den krævede dokumentation, og 3) fabrikanten har opfyldt kravene i § 8 og § 9, stk. 1.",
      "valid_from": "2016-03-17",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. En importør, som ved eller burde vide, at et elektrisk produkt ikke er i overensstemmelse med de væsentlige sundheds- og sikkerhedskrav i bilag 2, må ikke bringe det elektriske produkt i omsætning, før det er blevet bragt i overensstemmelse med kravene. Stk. 2. Når det elektriske produkt udgør en risiko, skal importøren endvidere underrette fabrikanten samt Sikkerhedsstyrelsen og de øvrige markedsovervågningsmyndigheder herom.",
      "valid_from": "2016-03-17",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Importørens navn, registrerede firmanavn eller registrerede varemærke og postadresse, hvor den pågældende kan kontaktes, skal fremgå af det elektriske produkt. Kontaktoplysningerne skal angives på et for slutbrugerne samt Sikkerhedsstyrelsen og de øvrige markedsovervågningsmyndigheder let forståeligt sprog. Stk. 2. Er det ikke muligt at placere oplysningerne, jf. stk. 1, på det elektriske produkt, skal de fremgå af emballagen eller af et dokument, der ledsager det elektriske produkt.",
      "valid_from": "2016-03-17",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Importøren skal sikre, at det elektriske produkt ledsages af en brugsanvisning og sikkerhedsinformation på dansk. Stk. 2. Importøren skal sikre, at opbevarings- og transportbetingelserne for elektriske produkter, som den pågældende har ansvaret for, ikke bringer deres overensstemmelse med de væsentlige sundheds- og sikkerhedskrav i bilag 2 i fare. Stk. 3. For så vidt angår de med et elektrisk produkt forbundne risici, skal importøren, når det anses for hensigtsmæssigt for at beskytte slutbrugernes sundhed og sikkerhed, foretage stikprøvekontrol af produkter, der er gjort tilgængelige på markedet, undersøge og om nødvendigt føre register over klager, produkter, der ikke opfylder kravene, og produkttilbagekaldelser og holde distributørerne orienteret om enhver sådan overvågning.",
      "valid_from": "2016-03-17",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. En importør, som ved eller burde vide, at et elektrisk produkt, som den pågældende har bragt i omsætning, ikke er i overensstemmelse med kravene i denne bekendtgørelse, skal straks træffe de nødvendige foranstaltninger for at bringe det elektriske produkt i overensstemmelse med lovgivningen eller om nødvendigt trække det tilbage fra markedet eller kalde det tilbage. Stk. 2. Når det elektriske produkt udgør en risiko, skal importøren endvidere straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort produktet tilgængeligt på markedet, herom. Importøren skal samtidig give nærmere oplysninger om særligt den manglende overensstemmelse med lovgivningen og de trufne foranstaltninger.",
      "valid_from": "2016-03-17",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Importøren skal i 10 år efter, at det elektriske produkt er bragt i omsætning, opbevare en kopi af EU-overensstemmelseserklæringen eller, hvor det er relevant, overensstemmelsesattesten, så den står til rådighed for Sikkerhedsstyrelsen og de øvrige markedsovervågningsmyndigheder, og sikre, at den tekniske dokumentation kan stilles til rådighed for disse myndigheder efter anmodning.",
      "valid_from": "2016-03-17",
      "valid_to": null
    },
    {
      "provision_ref": "3:20",
      "chapter": "3",
      "section": "20",
      "content": "§ 20. Distributøren skal, når denne gør et elektrisk produkt tilgængeligt på markedet, handle med fornøden omhu over for kravene i denne bekendtgørelse.",
      "valid_from": "2016-03-17",
      "valid_to": null
    },
    {
      "provision_ref": "3:21",
      "chapter": "3",
      "section": "21",
      "content": "§ 21. Før distributøren gør et elektrisk produkt tilgængeligt på markedet, skal den pågældende kontrollere, at 1) det er forsynet med CE-mærkningen, 2) hvor det er relevant, at det er ledsaget af EU-overensstemmelseserklæring eller overensstemmelsesattesten samt den krævede dokumentation, 3) det er ledsaget af en brugsanvisning og sikkerhedsinformation på dansk, 4) fabrikanten har opfyldt kravene i § 8 og § 9, stk. 1, og 5) en eventuel importør har opfyldt kravene i § 16. Stk. 2. En distributør, som ved eller burde vide, at et elektrisk produkt ikke er i overensstemmelse med de væsentlige krav i bilag 2, må ikke gøre det elektriske produkt tilgængeligt på markedet, før det er blevet bragt i overensstemmelse med kravene. Stk. 3. Når det elektriske produkt udgør en risiko, skal distributøren endvidere underrette fabrikanten eller importøren samt Sikkerhedsstyrelsen og de øvrige markedsovervågningsmyndigheder herom.",
      "valid_from": "2016-03-17",
      "valid_to": null
    },
    {
      "provision_ref": "3:22",
      "chapter": "3",
      "section": "22",
      "content": "§ 22. Distributøren skal sikre, at opbevarings- og transportbetingelserne for elektriske produkter, som den pågældende har ansvaret for, ikke bringer deres overensstemmelse med de væsentlige sundheds- og sikkerhedskrav i bilag 2 i fare.",
      "valid_from": "2016-03-17",
      "valid_to": null
    },
    {
      "provision_ref": "3:23",
      "chapter": "3",
      "section": "23",
      "content": "§ 23. En distributør, som ved eller burde vide, at et elektrisk produkt, som den pågældende har gjort tilgængeligt på markedet, ikke er i overensstemmelse med denne bekendtgørelse, skal sikre, at der træffes de nødvendige foranstaltninger for at bringe det elektriske produkt i overensstemmelse med lovgivningen eller om nødvendigt trække det tilbage fra markedet eller kalde det tilbage. Stk. 2. Når det elektriske produkt udgør en risiko, skal distributøren endvidere straks orientere Sikkerhedsstyrelsen og de kompetente nationale myndigheder i de øvrige medlemsstater, hvor den pågældende har gjort produktet tilgængeligt på markedet, herom. Distributøren skal samtidig give nærmere oplysninger om særligt den manglende overensstemmelse med lovgivningen og de trufne foranstaltninger.",
      "valid_from": "2016-03-17",
      "valid_to": null
    },
    {
      "provision_ref": "3:24",
      "chapter": "3",
      "section": "24",
      "content": "§ 24. En importør eller distributør, der bringer elektriske produkter i omsætning under sit navn eller varemærke, anses for at være fabrikant og er underlagt de samme forpligtelser som fabrikanten, jf. §§ 4-10, § 37 og § 41, stk. 1. Stk. 2. Stk. 1 finder tilsvarende anvendelse, hvis importøren eller distributøren ændrer et elektrisk produkt, der allerede er bragt i omsætning på en sådan måde, at det kan berøre overholdelsen af denne bekendtgørelse.",
      "valid_from": "2016-03-17",
      "valid_to": null
    },
    {
      "provision_ref": "3:25",
      "chapter": "3",
      "section": "25",
      "content": "§ 25. En erhvervsdrivende skal efter anmodning fra Sikkerhedsstyrelsen eller en anden markedsovervågningsmyndighed identificere 1) enhver erhvervsdrivende, som har leveret et elektrisk produkt til den pågældende, og 2) enhver erhvervsdrivende, som den pågældende har leveret et elektrisk produkt til. Stk. 2. En erhvervsdrivende skal kunne fremlægge de i stk. 1 nævnte oplysninger i en periode på 10 år efter, at den pågældende har fået leveret eller har leveret det elektriske produkt.",
      "valid_from": "2016-03-17",
      "valid_to": null
    },
    {
      "provision_ref": "4:26",
      "chapter": "4",
      "section": "26",
      "content": "§ 26. Elektriske produkter må kun gøres tilgængelige på markedet og tages i brug, såfremt de overholder denne bekendtgørelse, når de installeres og vedligeholdes på passende vis og bruges i overensstemmelse med deres beregnede anvendelse. Stk. 2. Elektriske produkter skal opfylde de væsentlige sundheds- og sikkerhedskrav, der er anført i bilag 2, og som er gældende for dem under hensynstagen til deres beregnede anvendelse.",
      "valid_from": "2016-03-17",
      "valid_to": null
    },
    {
      "provision_ref": "4:27",
      "chapter": "4",
      "section": "27",
      "content": "§ 27. Elektriske produkter, som er i overensstemmelse med harmoniserede standarder eller dele deraf, hvis referencer er offentliggjort i Den Europæiske Unions Tidende, formodes at være i overensstemmelse med de væsentlige sundheds- og sikkerhedskrav i bilag 2, der er omfattet af disse standarder eller dele deraf.",
      "valid_from": "2016-03-17",
      "valid_to": null
    },
    {
      "provision_ref": "4:28",
      "chapter": "4",
      "section": "28",
      "content": "§ 28. Overensstemmelsen af elektrisk materiel, herunder i nødvendigt omfang de i § 1, nr. 2, omhandlede anordninger, vurderes efter følgende procedure: 1) For materielgruppe I og II, materielkategori M1 og 1, anvendes modul B i bilag 3 sammen med enten modul D i bilag 4 eller modul F i bilag 5. 2) For materielgruppe I og II, materielkategori M2 og 2 anvendes følgende: a) For forbrændingsmotorer og elektrisk materiel, anvendes modul B i bilag 3 sammen med enten modul C1 i bilag 6 eller modul E i bilag 7. b) For øvrigt materiel der ikke omfattes af litra a, anvendes modul A i bilag 8. Den tekniske dokumentation i punkt 2 i bilag 8 fremsendes til et bemyndiget organ, som hurtigst muligt bekræfter modtagelsen af dokumentationen og derefter opbevarer den. 3) For materielgruppe II, materielkategori 3 anvendes modul A i bilag 8. 4) For materiel gruppe I og II udover procedurerne i nr. 1-3, kan overensstemmelse på grundlag af modul G i bilag 9 også anvendes. Stk. 2. For elektriske sikringssystemer skal overensstemmelsen konstateres i overensstemmelse med proceduren i stk. 1, nr. 1 eller stk. 1, nr. 4. Stk. 3. For så vidt angår de sikkerhedsmæssige aspekter, der er omhandlet i bilag 2, punkt 1.2.7, kan proceduren i bilag 8 også anvendes som supplement til overensstemmelsesvurderingsprocedurerne i stk. 1-2. Stk. 4. Uanset stk. 1-3 kan Sikkerhedsstyrelsen på behørigt begrundet anmodning give tilladelse til, at produkter, som ikke er komponenter, for hvilke procedurerne i stk. 1-3 ikke er anvendt, og som benyttes i sikkerhedsøjemed, bringes i omsætning og tages i brug i Danmark.",
      "valid_from": "2016-03-17",
      "valid_to": null
    },
    {
      "provision_ref": "4:29",
      "chapter": "4",
      "section": "29",
      "content": "§ 29. De i § 28, stk. 1, omhandlede procedurer gælder også for komponenter bortset fra anbringelsen af CE-mærkningen og udfærdigelsen af EU-overensstemmelseserklæringen. Fabrikanten attesterer skriftligt, at de pågældende komponenter er i overensstemmelse med de gældende bestemmelser i denne bekendtgørelse og anfører komponenternes karakteristika samt betingelserne for indbygning i materiel eller sikringssystemer, således at de sundheds- og sikkerhedskrav i bilag 2, der gælder for færdigfremstillet materiel eller sikringssystemer, overholdes.",
      "valid_from": "2016-03-17",
      "valid_to": null
    },
    {
      "provision_ref": "4:30",
      "chapter": "4",
      "section": "30",
      "content": "§ 30. Dokumenter og korrespondance vedrørende de i § 28, stk. 1-3, og § 29 omhandlede overensstemmelsesvurderingsprocedurer, skal udfærdiges på dansk eller engelsk.",
      "valid_from": "2016-03-17",
      "valid_to": null
    },
    {
      "provision_ref": "4:31",
      "chapter": "4",
      "section": "31",
      "content": "§ 31. Det skal af EU-overensstemmelseserklæringen fremgå, at det er blevet dokumenteret, at de væsentlige sundheds- og sikkerhedskrav i bilag 2 er opfyldt. Stk. 2. EU-overensstemmelseserklæringen skal 1) følge modellen i bilag 10, 2) indeholde de elementer, der er anført i de relevante overensstemmelsesvurderingsprocedurer i bilag 3-9, 3) løbende ajourføres, og 4) oversættes til dansk eller engelsk, hvis produktet bringes i omsætning eller gøres tilgængeligt på markedet i Danmark. Stk. 3. Hvis et elektrisk produkt er omfattet af mere end én EU-retsakt, der kræver en EU-overensstemmelseserklæring, udfærdiges der en enkelt EU-overensstemmelseserklæring for alle sådanne EU-retsakter. Det skal af erklæringen fremgå, hvilke EU-retsakter den vedrører, herunder hvor disse er offentliggjort. Stk. 4. Ved at udfærdige EU-overensstemmelseserklæringen står fabrikanten inde for, at det elektriske produkt opfylder kravene i denne bekendtgørelse.",
      "valid_from": "2016-03-17",
      "valid_to": null
    },
    {
      "provision_ref": "4:32",
      "chapter": "4",
      "section": "32",
      "content": "§ 32. CE-mærkningen skal anbringes, før det elektriske produkt bringes i omsætning. Stk. 2. CE-mærkningen er underkastet de generelle principper i artikel 30 i Europa-Parlamentets og Rådets forordning 2008/765/EF.",
      "valid_from": "2016-03-17",
      "valid_to": null
    },
    {
      "provision_ref": "4:33",
      "chapter": "4",
      "section": "33",
      "content": "§ 33. CE-mærkningen anbringes synligt, letlæseligt og således, at den ikke kan slettes, på det elektriske produkt eller på mærkepladen. Hvis det elektriske produkt er af en sådan art, at dette ikke er muligt eller berettiget, anbringes den på emballagen og på de ledsagende dokumenter. Stk. 2. Efter CE-mærkningen anføres identifikationsnummer på det bemyndigede organ, hvis et sådant organ deltager i produktionskontrolfasen. Det bemyndigedes organs identifikationsnummer anbringes af organet selv eller efter dettes anvisninger af fabrikanten eller dennes bemyndigede repræsentant. Stk. 3. CE-mærkningen og eventuelt det bemyndigede organs identifikationsnummer skal efterfølges af 1) det særlige eksplosionssikringsmærke , no BP1604_4_0.png xx c9713186-2aa5-4866-a317-f1d2b4c3a964 0.37cm 0.42cm 0cm 0cm 0.2cm 0cm 2) symbolerne for materielgruppen- og kategorien, og 3) hvor det er relevant, den øvrige mærkning og information, som er omhandlet i bilag 2, punkt 1.0.5. Stk. 4. Efter CE-mærkningen og de mærker og symboler samt information, der er omhandlet i stk. 3, og eventuelt det bemyndigede organs identifikationsnummer, kan der anbringes en anden form for angivelse vedrørende særlig risiko eller anvendelse.",
      "valid_from": "2016-03-17",
      "valid_to": null
    },
    {
      "provision_ref": "4:34",
      "chapter": "4",
      "section": "34",
      "content": "§ 34. Elektriske produkter, der er konstrueret til specifikke eksplosive atmosfærer, skal mærkes, så dette klart fremgår.",
      "valid_from": "2016-03-17",
      "valid_to": null
    },
    {
      "provision_ref": "5:35",
      "chapter": "5",
      "section": "35",
      "content": "§ 35. Elektriske produkter må præsenteres på messer og udstillinger og ved demonstrationer, selvom produkterne ikke er i overensstemmelse med denne bekendtgørelse, såfremt det ved synlig skiltning klart er anført, at produkterne ikke er i overensstemmelse med denne bekendtgørelse, og at produkterne ikke kan erhverves, før fabrikanten har bragt dem i overensstemmelse med denne bekendtgørelse. Stk. 2. Ved demonstrationer, jf. stk. 1, skal der træffes passende sikkerhedsforanstaltninger for at sikre beskyttelsen af personer.",
      "valid_from": "2016-03-17",
      "valid_to": null
    },
    {
      "provision_ref": "6:36",
      "chapter": "6",
      "section": "36",
      "content": "§ 36. Direktøren for Arbejdstilsynet udpeger bemyndigede organer til at gennemføre procedurerne for overensstemmelsesvurdering for så vidt angår elektriske produkter omfattet af denne bekendtgørelse.",
      "valid_from": "2016-03-17",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. En erhvervsdrivende har efter begrundet anmodning fra Sikkerhedsstyrelsen pligt til at give alle oplysninger og al dokumentation, som er nødvendige for kontrollen med overholdelsen af denne bekendtgørelse. Oplysningerne og dokumentationen skal gives på papir eller i elektronisk format. Stk. 2. Fabrikanten og importøren skal give de i stk. 1 nævnte oplysninger og dokumentation på et for Sikkerhedsstyrelsen let forståeligt sprog.",
      "valid_from": "2016-03-17",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. Sikkerhedsstyrelsen kan oplyse offentligheden om faren ved elektriske produkter.",
      "valid_from": "2016-03-17",
      "valid_to": null
    },
    {
      "provision_ref": "7:39",
      "chapter": "7",
      "section": "39",
      "content": "§ 39. De berørte erhvervsdrivende skal på enhver nødvendig måde samarbejde med henblik på Sikkerhedsstyrelsens eller en anden markedsovervågningsmyndigheds evaluering af et elektrisk produkt, hvor der er tilstrækkelig grund til at antage, at det udgør en risiko for personers sundhed eller sikkerhed eller for husdyr eller ejendom.",
      "valid_from": "2016-03-17",
      "valid_to": null
    },
    {
      "provision_ref": "7:40",
      "chapter": "7",
      "section": "40",
      "content": "§ 40. Sikkerhedsstyrelsen kan meddele påbud om at fjerne CE-mærkning, hvis et elektrisk produkt uretmæssigt er påført CE-mærkning.",
      "valid_from": "2016-03-17",
      "valid_to": null
    },
    {
      "provision_ref": "7:41",
      "chapter": "7",
      "section": "41",
      "content": "§ 41. Fabrikanten og importøren skal, hvis Sikkerhedsstyrelsen eller en anden kompetent national myndighed anmoder herom, samarbejde med myndigheden om foranstaltninger, der træffes for at eliminere risici, som et elektrisk produkt, den pågældende har bragt i omsætning, udgør. Stk. 2. Stk. 1 finder tilsvarende anvendelse for den bemyndigede repræsentant for så vidt angår elektriske produkter, der er omfattet af den pågældendes fuldmagt. Stk. 3. Stk. 1 finder tilsvarende anvendelse for den distributør, der har gjort de elektriske produkter tilgængelige.",
      "valid_from": "2016-03-17",
      "valid_to": null
    },
    {
      "provision_ref": "7:42",
      "chapter": "7",
      "section": "42",
      "content": "§ 42. Hvis Sikkerhedsstyrelsen konstaterer, at et elektrisk produkt udgør en risiko for personers sundhed eller sikkerhed eller for husdyr eller ejendom, og det ikke opfylder kravene i denne bekendtgørelse, anmoder Sikkerhedsstyrelsen straks den pågældende erhvervsdrivende inden for en rimelig frist i forhold til risikoens art at træffe alle fornødne foranstaltninger ved at 1) bringe det elektriske produkt i overensstemmelse med kravene i denne bekendtgørelse, 2) trække det elektriske produkt tilbage fra markedet, eller 3) kalde det elektriske produkt tilbage. Stk. 2. Den pågældende erhvervsdrivende skal sikre, at der træffes alle de fornødne foranstaltninger over for alle de pågældende elektriske produkter, som den erhvervsdrivende har gjort tilgængelige på EU-markedet. Stk. 3. Sikkerhedsstyrelsen underretter det relevante bemyndigede organ om påbud efter stk. 1.",
      "valid_from": "2016-03-17",
      "valid_to": null
    },
    {
      "provision_ref": "7:43",
      "chapter": "7",
      "section": "43",
      "content": "§ 43. Hvis den pågældende erhvervsdrivende ikke træffer de fornødne foranstaltninger inden for den i § 42, stk. 1, omhandlede frist, træffer Sikkerhedsstyrelsen de nødvendige foreløbige foranstaltninger for at 1) forbyde eller begrænse, at det elektriske produkt gøres tilgængelig på det danske marked, 2) trække det elektriske produkt tilbage fra markedet eller 3) kalde det elektriske produkt tilbage. Stk. 2. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage.",
      "valid_from": "2016-03-17",
      "valid_to": null
    },
    {
      "provision_ref": "7:44",
      "chapter": "7",
      "section": "44",
      "content": "§ 44. Hvis et elektrisk produkt, selvom det opfylder kravene i denne bekendtgørelse, udgør en risiko for personers sundhed og sikkerhed eller for husdyr eller ejendom, kan Sikkerhedsstyrelsen påbyde den erhvervsdrivende inden for en rimelig tidsfrist, som Sikkerhedsstyrelsen fastsætter i forhold til risikoens art, at træffe alle nødvendige foranstaltninger for at 1) sikre, at det pågældende elektriske produkt, når det bringes i omsætning, ikke længere udgør en risiko, 2) trække det elektriske produkt tilbage fra markedet eller 3) kalde det elektriske produkt tilbage. Stk. 2. Den pågældende erhvervsdrivende skal sikre, at der træffes alle de fornødne foranstaltninger over for alle de pågældende elektriske produkter, som den erhvervsdrivende har gjort tilgængelige på EU-markedet. Stk. 3. Hvis Kommissionen træffer afgørelse om, at en af Sikkerhedsstyrelsen truffet afgørelse som nævnt i stk. 1 skal ændres eller trækkes tilbage, tilpasser styrelsen sin afgørelse i overensstemmelse hermed eller trækker den tilbage.",
      "valid_from": "2016-03-17",
      "valid_to": null
    },
    {
      "provision_ref": "7:45",
      "chapter": "7",
      "section": "45",
      "content": "§ 45. Sikkerhedsstyrelsen kan påbyde den erhvervsdrivende inden for en nærmere angivet frist at bringe følgende forhold i orden: 1) CE-mærkning er anbragt i modstrid med artikel 30 i Europa-Parlamentets og Rådets forordning 765/2008/EF eller i modstrid med § 32, stk. 1, eller § 33. 2) CE-mærkning, hvor den er påkrævet, er ikke blevet anbragt. 3) border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000; grid-H: 0pt none #000000; grid-V: 0pt none #000000; Det særlige eksplosionssikringsmærke , symbolerne for materielgruppen og -kate­gorien, og hvor det er relevant, den øvrige mærkning og information, er ikke anbragt eller anbragt i modstrid med bilag 2, punkt 1.0.5. no BP1604_4_1.png xx f7232b02-503f-44ca-9279-4e6c42e7d05e 0.37cm 0.42cm 0cm 0cm 0.2cm 0cm border-top: 0pt none #000000; border-left: 0pt none #000000; border-bottom: 0pt none #000000; border-right: 0pt none #000000; grid-H: 0pt none #000000; grid-V: 0pt none #000000; 309 0cm,0cm,0cm,0cm column-width: 20pt 212pt; 4) Identifikationsnummeret på det bemyndigede organ, hvis et sådant organ deltager i produktionskontrolfasen, er ikke anbragt eller anbragt i strid med § 33, stk. 2. 5) EU-overensstemmelseserklæringen eller overensstemmelsesattesten ledsager ikke produktet eller er ikke udarbejdet korrekt. 6) Den tekniske dokumentation mangler eller er ufuldstændig. 7) De i § 8, stk. 2, eller § 16, stk. 1, krævede oplysninger mangler, er fejlagtige eller ufuldstændige. 8) Et eller flere af de øvrige administrative krav til fabrikanten og importøren i §§ 4-10, §§ 13-19, § 37 og § 41, stk. 1, er ikke opfyldt. Stk. 2. Hvis forholdet ikke er bragt i orden inden for den i stk. 1 angivne frist, kan Sikkerhedsstyrelsen 1) forbyde, at det elektriske produkt gøres tilgængelig på markedet, eller 2) påbyde den erhvervsdrivende at tilbagetrække det elektriske produkt eller kalde det elektriske produkt tilbage.",
      "valid_from": "2016-03-17",
      "valid_to": null
    },
    {
      "provision_ref": "8:46",
      "chapter": "8",
      "section": "46",
      "content": "§ 46. Medmindre strengere straf er forskyldt efter anden lovgivning, straffes med bøde den, der 1) i strid med § 4, § 5, stk. 1 og 2, eller § 13 bringer elektriske produkter i omsætning, 2) i strid med § 20, jf. § 26, gør elektriske produkter tilgængelige på markedet, 3) i strid med § 26 tager et elektrisk produkt i brug, 4) undlader at opbevare dokumentationen efter § 6, stk. 2, § 19 eller § 25, stk. 2, 5) undlader at forsyne det elektriske produkt med relevante oplysninger, jf. §§ 8-9 eller § 16, 6) undlader at opfylde kravene omkring brugsanvisning og sikkerhedsinformation, jf. § 9, stk. 2, § 17, stk. 1, og § 21, stk. 1, nr. 3, 7) undlader at kontrollere, at det elektriske produkt er forsynet med krævede oplysninger, jf. § 14, stk. 2, nr. 2 og 3, eller § 21, stk. 1, nr. 1, 2, 4 og 5, 8) undlader at foretage den fornødne underretning af Sikkerhedsstyrelsen efter § 10, stk. 2, § 15, stk. 2, § 18, stk. 2, § 21, stk. 3, eller § 23, stk. 2, 9) undlader at give Sikkerhedsstyrelsen en i henhold til § 25, stk. 1, eller § 37 afkrævet oplysning, eller 10) undlader at efterkomme et forbud eller et påbud efter § 40, eller §§ 43-45. Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel. Stk. 3. Forældelsesfristen for strafansvaret er 10 år.",
      "valid_from": "2016-03-17",
      "valid_to": null
    },
    {
      "provision_ref": "9:47",
      "chapter": "9",
      "section": "47",
      "content": "§ 47. Bekendtgørelsen træder i kraft den 20. april 2016, jf. dog stk. 3. Stk. 2. Bekendtgørelse nr. 697 af 18. august 1995 om elektrisk materiel og elektriske sikringssystemer til anvendelse i eksplosionsfarlig atmosfære ophæves. Stk. 3. § 36 træder i kraft den 19. marts 2016.",
      "valid_from": "2016-03-17",
      "valid_to": null
    },
    {
      "provision_ref": "9:48",
      "chapter": "9",
      "section": "48",
      "content": "§ 48. Elektriske produkter, der opfylder kravene i bekendtgørelse nr. 697 af 18. august 1995 om elektrisk materiel og elektriske sikringssystemer til anvendelse i eksplosionsfarlig atmosfære, og som er bragt i omsætning inden den 20. april 2016, kan fortsat gøres tilgængelige på markedet og tages i brug.",
      "valid_from": "2016-03-17",
      "valid_to": null
    }
  ],
  "definitions": []
}
