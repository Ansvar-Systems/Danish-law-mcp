{
  "id": "2010:1697",
  "type": "statute",
  "title": "Bekendtgørelse om krydsoverensstemmelse",
  "short_name": "BEK H#LOKDOK04",
  "status": "in_force",
  "issued_date": "2010-12-15",
  "url": "https://www.retsinformation.dk/eli/lta/2010/1697/xml",
  "description": "Retsinformation source. DocumentId=AH004081; AccessionNumber=B20100169705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsen fastlægger de krav, der er omfattet af reglerne om krydsoverensstemmelse i forbindelse med støtteordninger til landbrugere, samt kontrol heraf. Stk. 2. De krav, der indgår i krydsoverensstemmelse, fremgår af bilag 1 til denne bekendtgørelse. Kravene i bilag 1 til denne bekendtgørelse følger af de lovbestemte forvaltningskrav, der er nævnt i bilag II til Rådets forordning (EF) nr. 73/2009 af 19. januar 2009, og de normer, som fremgår af artikel 6 og bilag III til samme forordning."
    },
    {
      "provision_ref": "2",
      "section": "2",
      "content": "§ 2. Hvor der i det følgende henvises til overtrædelse, forstås enhver tilsidesættelse af krydsoverensstemmelseskravene i bilag 1 til denne bekendtgørelse. Stk. 2. Hvor der i det følgende henvises til en mindre overtrædelse, forstås en overtrædelse af et krydsoverensstemmelseskrav, der på grund af dens alvor, omfang og varighed kan betragtes som mindre betydelig, og som bedømmes med en samlet karakter på højest 5, jf. § 9, stk. 3. Stk. 3. Hvor der i det følgende henvises til støtte, forstås støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 73/2009 af 19. januar 2009, og støtte vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 20. september 2005. Stk. 4. Hvor der i det følgende henvises til direkte støtte, forstås støtte efter enkeltbetalingsordningen og andre direkte betalinger, jf. bilag 1 til Rådets forordning (EF) nr. 73/2009 af 19. januar 2009. Stk. 5. Hvor der i det følgende henvises til landdistriktsstøtte, forstås støtte vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 20. september 2005. Stk. 6. Hvor der i det følgende henvises til støtteordning, forstås de støtteordninger, der er nævnt i bilag I til Rådets forordning (EF) nr. 73/2009 af 19. januar 2009, samt de støtteordninger, der er nævnt i artikel 51, stk. 1, i Rådets forordning (EF) nr. 1698/2005 af 20. september 2005. Stk. 7. Hvor der i det følgende henvises til ansøgning om støtte, forstås de ansøgninger, der indgives med henblik på udbetaling af støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 73/2009 af 19. januar 2009, samt de betalingsanmodninger, der indsendes for at få udbetalt støtte i henhold til artikel 36 litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 20. september 2005. Stk. 8. Hvor der i det følgende henvises til landbrugere, forstås alle, der kan ansøge om støtte, jf. stk. 3."
    },
    {
      "provision_ref": "3",
      "section": "3",
      "content": "§ 3. Landbrugere, der modtager støtte, skal sikre overholdelse af kravene i bilag 1 til denne bekendtgørelse på bedriften i hele kalenderåret. Stk. 2. Kontrollen med overholdelse af kravene i bilag 1 til denne bekendtgørelse foretages af de kontrolmyndigheder, der efter gældende regler er udpeget hertil, jf. bilag 2 til denne bekendtgørelse. Stk. 3. Ressortmyndigheden for de love og bekendtgørelser, der danner hjemmel for krydsoverensstemmelseskravene, fremgår af bilag 2 til denne bekendtgørelse. Stk. 4. Kontrolmyndigheden kan foretage kontrol på bedriften, uanset om hele eller dele af bedriften er overdraget efter indsendelse af støtteansøgning."
    },
    {
      "provision_ref": "4",
      "section": "4",
      "content": "§ 4. De i § 3, stk. 2, nævnte kontrolmyndigheder indberetter overtrædelse af kravene i bilag 1 til denne bekendtgørelse til FødevareErhverv. Nedsættelse eller udelukkelse af den direkte støtte finder kun anvendelse, hvis overtrædelsen vedrører en landbrugsaktivitet eller er foregået på et landbrugsareal. For modtagere af landdistriktsstøtte finder forpligtelsen til at overholde kravene i bilag 1 til denne bekendtgørelse ikke anvendelse for ikke-landbrugsaktiviteter på en bedrift og ikke-landbrugsarealer for hvilke, der ikke er søgt landdistriktsstøtte. Stk. 2. Overtrædelse af kravene i bilag 1 til denne bekendtgørelse kan føre til en procentvis nedsættelse af støtten i det kalenderår, hvor støtteansøgningen eller betalingsanmodningen modtages og i hvilket, overtrædelsen konstateres. FødevareErhverv træffer i overensstemmelse med fællesskabets bestemmelser herom afgørelse om størrelsen af nedsættelsen. Stk. 3. Hvis overtrædelsen er forsætlig, kan FødevareErhverv træffe afgørelse om bortfald af støtten i det kalenderår, hvor støtteansøgningen eller betalingsanmodningen modtages og i hvilket, overtrædelsen konstateres. Vedrører den forsætlige overtrædelse en bestemt støtteordning, kan FødevareErhverv træffe afgørelse om at udelukke landbrugeren fra denne støtteordning i det pågældende kalenderår. I tilfælde af meget alvorlig, omfattende, varig eller hyppig, forsætlig overtrædelse, kan FødevareErhverv desuden træffe afgørelse om at udelukke landbrugeren fra støtteordningen i det følgende kalenderår. Stk. 4. Flere overtrædelser af samme krav inden for en sammenhængende periode på tre kalenderår betragtes som gentagen overtrædelse ved FødevareErhvervs afgørelse om nedsættelse af støtten. Ved fastlæggelsen af, hvorvidt der foreligger gentagen overtrædelse, medregnes kun overtrædelse, der har ført til nedsættelse af støtten. Stk. 5. I tilfælde af gentagen overtrædelse beregnes nedsættelsesprocenten første gang som nedsættelsesprocenten for den foreliggende overtrædelse ganget med tre. Ved efterfølgende gentagen overtrædelse beregnes nedsættelsesprocenten som den foregående nedsættelsesprocent ganget med tre. Stk. 6. Det påhviler landbrugeren at yde den nødvendige bistand ved kontrolbesøg, så kontrollen kan gennemføres i overensstemmelse med denne bekendtgørelse, herunder at anvise kontrolmyndigheden beliggenheden af alle bedriftens landbrugs-, skovbrugs- og naturarealer."
    },
    {
      "provision_ref": "5",
      "section": "5",
      "content": "§ 5. Kontrollen gennemføres i perioden fra den 1. januar til den 31. december."
    },
    {
      "provision_ref": "6",
      "section": "6",
      "content": "§ 6. Kontrolmyndigheden udtager årligt på baggrund af en risikoanalyse, jf. bilag 3 til denne bekendtgørelse, minimum én pct. af de bedrifter, som befinder sig inden for kontrolmyndighedens geografiske område, til krydsoverensstemmelseskontrol, jf. dog stk. 2. Udtagningen sker på basis af de bedrifter, for hvilke der forventes indgivet ansøgning om direkte støtte, og som FødevareErhverv stiller oplysninger til rådighed om fra 1. januar. Stk. 2. Hvor kommunalbestyrelsen er kontrolmyndighed, udtager FødevareErhverv årligt på baggrund af en risikoanalyse, jf. bilag 3 til denne bekendtgørelse, minimum én procent af alle bedrifter, for hvilke der forventes indgivet ansøgning om direkte støtte, til kontrol med krydsoverensstemmelse. FødevareErhverv meddeler kommunalbestyrelsen hvilke bedrifter, der er udtaget til kontrol senest den 31. januar i kontrolåret, jf. § 5. Stk. 3. En kontrolmyndighed kan i stedet vælge årligt at udtage til krydsoverensstemmelseskontrol én pct. af de bedrifter, for hvilke der forventes indgivet ansøgning om direkte støtte, og som allerede er udvalgt til kontrol i henhold til artikel 30 og 31 i Kommissionens forordning (EF) nr. 1122/2009 af 30. november 2009, og som de pågældende krav gælder for. Udtagningen skal ske på baggrund af en risikoanalyse, jf. bilag 3 til denne bekendtgørelse. Stk. 4. Kontrolfrekvensen efter stk. 1 og 3 anvendes ikke, hvor en anden minimumskontrolprocent fremgår af eksisterende lovgivning i øvrigt. Stk. 5. FødevareErhverv udtager årligt på baggrund af en risikoanalyse, jf. bilag 3 til denne bekendtgørelse, mindst én procent af alle modtagere, der har indsendt betalingsanmodninger vedrørende landdistriktsstøtte, til kontrol med krydsoverensstemmelse. Stk. 6. De bedrifter, for hvilke der er indgivet ansøgning om direkte støtte, og som FødevareErhverv stiller oplysninger til rådighed om efter stk. 1, fastlægges endeligt efter udløbet af fristen for indgivelse af ansøgninger om direkte støtte, jf. § 2, stk. 4. Stk. 7. Når alle relevante ansøgninger om støtte er indkommet, skal den kompetente myndighed på baggrund af en risikoanalyse, jf. bilag 3 til denne bekendtgørelse, komplementere den population, som er udvalgt til kontrol efter stk. 1, 2, 3 eller 5. Kontrolmyndigheden kan i særlige tilfælde ved udtagning til kontrol efter stk. 1 og stk. 3 foretage udskiftninger i de bedrifter, der er udtaget til kontrol, såfremt de nye bedrifter opfylder kriterierne i risikoanalysen, og der foreligger behørig begrundelse. Stk. 8. Kontrolmyndigheden skal hvert år senest den 15. maj meddele FødevareErhverv, hvilke bedrifter kontrolmyndigheden foreløbigt har udtaget til kontrol. Stk. 9. FødevareErhverv meddeler kontrolmyndigheden minimumskontrolprocenten for hvert kalenderår. Stk. 10. Opfølgende kontrol i forbindelse med en mindre overtrædelse medregnes ikke ved opfyldelsen af minimumskontrolprocenten, jf. § 9, stk. 4 og 5."
    },
    {
      "provision_ref": "7",
      "section": "7",
      "content": "§ 7. For bedrifter, der er udtaget til kontrol efter § 6, skal kontrolmyndigheden gennemføre kontrol af samtlige krav, der indgår i krydsoverensstemmelse, som kontrolmyndigheden er udpeget til at kontrollere, og som kan kontrolleres på den udtagne bedrift. Kontrol efter denne bekendtgørelse og anden lovgivning i henhold til andre EF-bestemmelser foretages samtidigt, hvor dette er hensigtsmæssigt. Stk. 2. Kommuner, der som kontrolmyndighed bliver opmærksom på, at bedriften omfatter produktionsenheder beliggende uden for kommunens geografiske område, orienterer FødevareErhverv herom. FødevareErhverv pålægger herefter den eller de andre kommuner, hvor produktionsenhederne er beliggende, at gennemføre kontrol i forhold til disse produktionsenheder. Stk. 3. Ved valg af kontroltidspunkt skal der tages hensyn til, at der er mulighed for at kontrollere flest mulige af de krav, som kontrolmyndigheden er ansvarlig for. Stk. 4. Kontrolbesøg kan varsles, såfremt formålet med kontrollen ikke bringes i fare. Et sådant varsel skal begrænses til det absolutte minimum og må ikke overstige 14 dage. Stk. 5. Ved kontrolbesøg skal hele bedriftens areal kontrolleres for krydsoverensstemmelse. Stk. 6. Kontrollen med overholdelsen af krav kan begrænses til en repræsentativ stikprøve af de sager, der skal kontrolleres, hvis det er tilladt ifølge den eksisterende lovgivning i øvrigt. Endvidere kan kontrol på bedriftsniveau erstattes med administrativ kontrol eller kontrol på virksomhedsniveau, såfremt det kan garanteres, at kontrollen er mindst lige så effektiv som ved et kontrolbesøg. Stk. 7. En kontrolmyndighed kan desuden ved kontrol, hvor både krydsoverensstemmelseskrav og betingelser for arealstøtte kontrolleres, vælge at begrænse den fysiske krydsoverensstemmelseskontrol i marken til en stikprøve. Stikprøven skal omfatte mindst halvdelen af landbrugsparcellerne på bedriften og skal sikre en pålidelig og repræsentativ kontrol af kravene. Der kan alene foretages stikprøvekontrol af krav, som vedrører bedriftens areal. Stk. 8. Ved anvendelse af fremgangsmåderne i stk. 6 og 7, skal kontrollen godkendes af FødevareErhverv, forinden kontrollen gennemføres."
    },
    {
      "provision_ref": "8",
      "section": "8",
      "content": "§ 8. FødevareErhverv udarbejder i samarbejde med kontrol- og ressortmyndighederne en vejledning til landbrugerne, der beskriver de krav, der er omfattet af krydsoverensstemmelse."
    },
    {
      "provision_ref": "9",
      "section": "9",
      "content": "§ 9. For at sikre en ensartet kontrol af krydsoverensstemmelseskravene og en ensartet vurdering af eventuel overtrædelse heraf udarbejder FødevareErhverv i samarbejde med kontrol- og ressortmyndighederne en vejledning til kontrolmyndighederne om bedømmelse af kontrolresultater, herunder vurdering af overtrædelsen. Stk. 2. Kontrolmyndigheden anvender for hvert af de tre kriterier alvor, omfang og varighed karaktererne efter stk. 3 ved bedømmelse af de konstaterede forhold. Ved bedømmelsen af kontrolresultaterne anvender kontrolmyndigheden den i stk. 1 nævnte vejledning om kontrol med krydsoverensstemmelse. Stk. 3. De tre kriterier alvor, omfang og varighed bliver bedømt af kontrolmyndigheden efter følgende 4 trins skala: 1) Karakteren 1: Anvendes, hvor det vurderes, at overtrædelsen af et krav kun har meget lille betydning i forhold til formålet med det pågældende krav. 2) Karakteren 2: Anvendes, hvor det vurderes, at overtrædelsen af et krav kun har mindre betydning i forhold til formålet med det pågældende krav. 3) Karakteren 3: Anvendes, hvor det vurderes, at overtrædelsen af et krav har væsentlig betydning i forhold til formålet med det pågældende krav. 4) Karakteren 4: Anvendes, hvor det vurderes, at overtrædelsen af et krav har meget stor betydning i forhold til formålet med det pågældende krav. Stk. 4. Konstateres en mindre overtrædelse, jf. § 2, stk. 2, kan landbrugeren under kontrolbesøget træffe afhjælpende foranstaltninger, der bringer den konstaterede overtrædelse til umiddelbar ophør. Bringes den mindre overtrædelse ikke til ophør under kontrolbesøget, skal kontrolmyndigheden inden tre måneder fra kontrollens afslutning meddele landbrugeren, at denne skal afhjælpe den konstaterede mindre overtrædelse senest seks måneder efter kontrollens afslutning. Stk. 5. Såfremt landbrugeren afhjælper den mindre overtrædelse senest seks måneder efter kontrollens afslutning, betragtes forholdet som en mindre overtrædelse af krydsoverensstemmelseskravene, der ikke medfører en nedsættelse af støtten. Hvis landbrugeren ikke har afhjulpet den mindre overtrædelse senest seks måneder efter kontrollens afslutning, skal overtrædelsen ikke længere betragtes som en mindre overtrædelse, og en nedsættelse på mindst 1 % finder anvendelse. Kontrolmyndigheden skal seks måneder efter kontrollens afslutning følge op på, hvorvidt der er rettet op på den mindre overtrædelse, medmindre overtrædelsen ved kontrol er konstateret afhjulpet senest seks måneder efter kontrollens afslutning eller ikke kan afhjælpes."
    },
    {
      "provision_ref": "10",
      "section": "10",
      "content": "§ 10. Kontrolresultatet skal fremgå af en kontrolrapport vedlagt relevant dokumentation. Kontrolrapporten skal indeholde de oplysninger, der fremgår af bilag 4 til denne bekendtgørelse. Stk. 2. Kommunalbestyrelsen anvender den af FødevareErhverv udarbejdede standardkontrolrapport ved udførelsen af kontrollen. Stk. 3. Kontrolrapporten skal færdiggøres senest en måned efter kontrollen på stedet. Denne frist kan dog forlænges til tre måneder under behørigt begrundede omstændigheder, særlig hvis en kemisk eller fysisk analyse nødvendiggør det. Stk. 4. Forud for indberetningen foretager kontrolmyndigheden høring af landbrugeren om resultaterne af kontrollen, herunder bedømmelsen i henhold til § 9. Kontrolmyndigheden oplyser i den forbindelse landbrugeren om, at alle oplysninger fremkommet i forbindelse med kontrollen, herunder landbrugerens eventuelle høringssvar, vil blive indberettet til FødevareErhverv og indgå ved FødevareErhvervs vurdering af støttenedsættelsen. Før kontrolresultatet indberettes til FødevareErhverv, korrigerer kontrolmyndigheden, under hensynstagen til høringssvaret, i relevant omfang kontrolresultatet. Stk. 5. Landbrugeren skal underrettes om kontrollens resultat inden tre måneder efter kontrollens afslutning."
    },
    {
      "provision_ref": "11",
      "section": "11",
      "content": "§ 11. Kontrolmyndigheden indberetter kontrolresultater for alle krydsoverensstemmelseskrav, den er kontrolmyndighed for, til FødevareErhverv. Stk. 2. Hvor bedriften er udtaget til kontrol efter § 6, indberetter kontrolmyndigheden alle resultater af kontrollen til FødevareErhverv, også i de tilfælde hvor kravene er overholdt. Stk. 3. Hvor kontrolmyndigheden i forbindelse med anden kontrol end kontrol efter § 6, bliver bekendt med overtrædelse af krav, der indgår i krydsoverensstemmelse, indberetter kontrolmyndigheden alene overtrædelsen til FødevareErhverv. Stk. 4. Kontrolresultater indberettes på web-adressen www.ferv.dk. Kontrolmyndigheden skal indsende kontrolrapporten til FødevareErhverv senest en måned efter færdiggørelsen. For kontroller udført i henhold til § 6 gælder dette tillige, hvis der ved kontrollen ikke er konstateret overtrædelse af krydsoverensstemmelse. Høringssvar fra landbrugeren, jf. § 10, stk. 4, skal indsendes til FødevareErhverv i forbindelse med indberetningen. Stk. 5. Kontrolmyndighederne skal opbevare kontrolrapporter udarbejdet efter den 28. marts 2010 i mindst fem år efter kontrolrapportens udarbejdelse. Stk. 6. Hvis kontrolmyndigheden er blevet nægtet adgang til kontrol vedrørende krydsoverensstemmelse, meddeler kontrolmyndigheden umiddelbart dette til FødevareErhverv."
    },
    {
      "provision_ref": "12",
      "section": "12",
      "content": "§ 12. Kontrolmyndigheden skal have et kvalitetssikringssystem for kontrollen med krydsoverensstemmelse. Kvalitetssikringssystemet skal opfylde kravene, der fremgår af bilag 5 til denne bekendtgørelse. Stk. 2. Dokumentation for kontrolmyndighedens kvalitetssikringssystem skal forelægges FødevareErhverv, såfremt FødevareErhverv anmoder herom."
    },
    {
      "provision_ref": "13",
      "section": "13",
      "content": "§ 13. Afgørelser, truffet af FødevareErhverv i medfør af denne bekendtgørelse, jf. § 4, stk. 2 og stk. 3, kan påklages til ministeren for fødevarer, landbrug og fiskeri. Klagen skal indgives gennem FødevareErhverv. Klagen skal være FødevareErhverv i hænde senest fire uger efter modtagelsen af den afgørelse, som klagen vedrører. Stk. 2. FødevareErhverv kan genoptage en sag, efter der er indgivet klage."
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. januar 2011 og finder anvendelse på overtrædelser, der er konstateret den 1. januar 2011 og senere. Stk. 2. Bekendtgørelse nr. 1465 af 16. december 2009 om krydsoverensstemmelse ophæves. Bekendtgørelsen finder dog fortsat anvendelse på overtrædelser i perioden 1. januar 2010 til 31. december 2010."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsen fastlægger de krav, der er omfattet af reglerne om krydsoverensstemmelse i forbindelse med støtteordninger til landbrugere, samt kontrol heraf. Stk. 2. De krav, der indgår i krydsoverensstemmelse, fremgår af bilag 1 til denne bekendtgørelse. Kravene i bilag 1 til denne bekendtgørelse følger af de lovbestemte forvaltningskrav, der er nævnt i bilag II til Rådets forordning (EF) nr. 73/2009 af 19. januar 2009, og de normer, som fremgår af artikel 6 og bilag III til samme forordning.",
      "valid_from": "2010-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Hvor der i det følgende henvises til overtrædelse, forstås enhver tilsidesættelse af krydsoverensstemmelseskravene i bilag 1 til denne bekendtgørelse. Stk. 2. Hvor der i det følgende henvises til en mindre overtrædelse, forstås en overtrædelse af et krydsoverensstemmelseskrav, der på grund af dens alvor, omfang og varighed kan betragtes som mindre betydelig, og som bedømmes med en samlet karakter på højest 5, jf. § 9, stk. 3. Stk. 3. Hvor der i det følgende henvises til støtte, forstås støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 73/2009 af 19. januar 2009, og støtte vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 20. september 2005. Stk. 4. Hvor der i det følgende henvises til direkte støtte, forstås støtte efter enkeltbetalingsordningen og andre direkte betalinger, jf. bilag 1 til Rådets forordning (EF) nr. 73/2009 af 19. januar 2009. Stk. 5. Hvor der i det følgende henvises til landdistriktsstøtte, forstås støtte vedrørende foranstaltninger for bæredygtig anvendelse af landbrugsarealer og skovbrugsarealer, jf. artikel 36, litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 20. september 2005. Stk. 6. Hvor der i det følgende henvises til støtteordning, forstås de støtteordninger, der er nævnt i bilag I til Rådets forordning (EF) nr. 73/2009 af 19. januar 2009, samt de støtteordninger, der er nævnt i artikel 51, stk. 1, i Rådets forordning (EF) nr. 1698/2005 af 20. september 2005. Stk. 7. Hvor der i det følgende henvises til ansøgning om støtte, forstås de ansøgninger, der indgives med henblik på udbetaling af støtte efter enkeltbetalingsordningen og andre direkte betalinger, jf. bilag I til Rådets forordning (EF) nr. 73/2009 af 19. januar 2009, samt de betalingsanmodninger, der indsendes for at få udbetalt støtte i henhold til artikel 36 litra a), nr. i) til v) og litra b), nr. i), iv) og v), jf. artikel 51, stk. 1, i Rådets forordning (EF) nr. 1698/2005 af 20. september 2005. Stk. 8. Hvor der i det følgende henvises til landbrugere, forstås alle, der kan ansøge om støtte, jf. stk. 3.",
      "valid_from": "2010-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Landbrugere, der modtager støtte, skal sikre overholdelse af kravene i bilag 1 til denne bekendtgørelse på bedriften i hele kalenderåret. Stk. 2. Kontrollen med overholdelse af kravene i bilag 1 til denne bekendtgørelse foretages af de kontrolmyndigheder, der efter gældende regler er udpeget hertil, jf. bilag 2 til denne bekendtgørelse. Stk. 3. Ressortmyndigheden for de love og bekendtgørelser, der danner hjemmel for krydsoverensstemmelseskravene, fremgår af bilag 2 til denne bekendtgørelse. Stk. 4. Kontrolmyndigheden kan foretage kontrol på bedriften, uanset om hele eller dele af bedriften er overdraget efter indsendelse af støtteansøgning.",
      "valid_from": "2010-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. De i § 3, stk. 2, nævnte kontrolmyndigheder indberetter overtrædelse af kravene i bilag 1 til denne bekendtgørelse til FødevareErhverv. Nedsættelse eller udelukkelse af den direkte støtte finder kun anvendelse, hvis overtrædelsen vedrører en landbrugsaktivitet eller er foregået på et landbrugsareal. For modtagere af landdistriktsstøtte finder forpligtelsen til at overholde kravene i bilag 1 til denne bekendtgørelse ikke anvendelse for ikke-landbrugsaktiviteter på en bedrift og ikke-landbrugsarealer for hvilke, der ikke er søgt landdistriktsstøtte. Stk. 2. Overtrædelse af kravene i bilag 1 til denne bekendtgørelse kan føre til en procentvis nedsættelse af støtten i det kalenderår, hvor støtteansøgningen eller betalingsanmodningen modtages og i hvilket, overtrædelsen konstateres. FødevareErhverv træffer i overensstemmelse med fællesskabets bestemmelser herom afgørelse om størrelsen af nedsættelsen. Stk. 3. Hvis overtrædelsen er forsætlig, kan FødevareErhverv træffe afgørelse om bortfald af støtten i det kalenderår, hvor støtteansøgningen eller betalingsanmodningen modtages og i hvilket, overtrædelsen konstateres. Vedrører den forsætlige overtrædelse en bestemt støtteordning, kan FødevareErhverv træffe afgørelse om at udelukke landbrugeren fra denne støtteordning i det pågældende kalenderår. I tilfælde af meget alvorlig, omfattende, varig eller hyppig, forsætlig overtrædelse, kan FødevareErhverv desuden træffe afgørelse om at udelukke landbrugeren fra støtteordningen i det følgende kalenderår. Stk. 4. Flere overtrædelser af samme krav inden for en sammenhængende periode på tre kalenderår betragtes som gentagen overtrædelse ved FødevareErhvervs afgørelse om nedsættelse af støtten. Ved fastlæggelsen af, hvorvidt der foreligger gentagen overtrædelse, medregnes kun overtrædelse, der har ført til nedsættelse af støtten. Stk. 5. I tilfælde af gentagen overtrædelse beregnes nedsættelsesprocenten første gang som nedsættelsesprocenten for den foreliggende overtrædelse ganget med tre. Ved efterfølgende gentagen overtrædelse beregnes nedsættelsesprocenten som den foregående nedsættelsesprocent ganget med tre. Stk. 6. Det påhviler landbrugeren at yde den nødvendige bistand ved kontrolbesøg, så kontrollen kan gennemføres i overensstemmelse med denne bekendtgørelse, herunder at anvise kontrolmyndigheden beliggenheden af alle bedriftens landbrugs-, skovbrugs- og naturarealer.",
      "valid_from": "2010-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Kontrollen gennemføres i perioden fra den 1. januar til den 31. december.",
      "valid_from": "2010-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Kontrolmyndigheden udtager årligt på baggrund af en risikoanalyse, jf. bilag 3 til denne bekendtgørelse, minimum én pct. af de bedrifter, som befinder sig inden for kontrolmyndighedens geografiske område, til krydsoverensstemmelseskontrol, jf. dog stk. 2. Udtagningen sker på basis af de bedrifter, for hvilke der forventes indgivet ansøgning om direkte støtte, og som FødevareErhverv stiller oplysninger til rådighed om fra 1. januar. Stk. 2. Hvor kommunalbestyrelsen er kontrolmyndighed, udtager FødevareErhverv årligt på baggrund af en risikoanalyse, jf. bilag 3 til denne bekendtgørelse, minimum én procent af alle bedrifter, for hvilke der forventes indgivet ansøgning om direkte støtte, til kontrol med krydsoverensstemmelse. FødevareErhverv meddeler kommunalbestyrelsen hvilke bedrifter, der er udtaget til kontrol senest den 31. januar i kontrolåret, jf. § 5. Stk. 3. En kontrolmyndighed kan i stedet vælge årligt at udtage til krydsoverensstemmelseskontrol én pct. af de bedrifter, for hvilke der forventes indgivet ansøgning om direkte støtte, og som allerede er udvalgt til kontrol i henhold til artikel 30 og 31 i Kommissionens forordning (EF) nr. 1122/2009 af 30. november 2009, og som de pågældende krav gælder for. Udtagningen skal ske på baggrund af en risikoanalyse, jf. bilag 3 til denne bekendtgørelse. Stk. 4. Kontrolfrekvensen efter stk. 1 og 3 anvendes ikke, hvor en anden minimumskontrolprocent fremgår af eksisterende lovgivning i øvrigt. Stk. 5. FødevareErhverv udtager årligt på baggrund af en risikoanalyse, jf. bilag 3 til denne bekendtgørelse, mindst én procent af alle modtagere, der har indsendt betalingsanmodninger vedrørende landdistriktsstøtte, til kontrol med krydsoverensstemmelse. Stk. 6. De bedrifter, for hvilke der er indgivet ansøgning om direkte støtte, og som FødevareErhverv stiller oplysninger til rådighed om efter stk. 1, fastlægges endeligt efter udløbet af fristen for indgivelse af ansøgninger om direkte støtte, jf. § 2, stk. 4. Stk. 7. Når alle relevante ansøgninger om støtte er indkommet, skal den kompetente myndighed på baggrund af en risikoanalyse, jf. bilag 3 til denne bekendtgørelse, komplementere den population, som er udvalgt til kontrol efter stk. 1, 2, 3 eller 5. Kontrolmyndigheden kan i særlige tilfælde ved udtagning til kontrol efter stk. 1 og stk. 3 foretage udskiftninger i de bedrifter, der er udtaget til kontrol, såfremt de nye bedrifter opfylder kriterierne i risikoanalysen, og der foreligger behørig begrundelse. Stk. 8. Kontrolmyndigheden skal hvert år senest den 15. maj meddele FødevareErhverv, hvilke bedrifter kontrolmyndigheden foreløbigt har udtaget til kontrol. Stk. 9. FødevareErhverv meddeler kontrolmyndigheden minimumskontrolprocenten for hvert kalenderår. Stk. 10. Opfølgende kontrol i forbindelse med en mindre overtrædelse medregnes ikke ved opfyldelsen af minimumskontrolprocenten, jf. § 9, stk. 4 og 5.",
      "valid_from": "2010-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. For bedrifter, der er udtaget til kontrol efter § 6, skal kontrolmyndigheden gennemføre kontrol af samtlige krav, der indgår i krydsoverensstemmelse, som kontrolmyndigheden er udpeget til at kontrollere, og som kan kontrolleres på den udtagne bedrift. Kontrol efter denne bekendtgørelse og anden lovgivning i henhold til andre EF-bestemmelser foretages samtidigt, hvor dette er hensigtsmæssigt. Stk. 2. Kommuner, der som kontrolmyndighed bliver opmærksom på, at bedriften omfatter produktionsenheder beliggende uden for kommunens geografiske område, orienterer FødevareErhverv herom. FødevareErhverv pålægger herefter den eller de andre kommuner, hvor produktionsenhederne er beliggende, at gennemføre kontrol i forhold til disse produktionsenheder. Stk. 3. Ved valg af kontroltidspunkt skal der tages hensyn til, at der er mulighed for at kontrollere flest mulige af de krav, som kontrolmyndigheden er ansvarlig for. Stk. 4. Kontrolbesøg kan varsles, såfremt formålet med kontrollen ikke bringes i fare. Et sådant varsel skal begrænses til det absolutte minimum og må ikke overstige 14 dage. Stk. 5. Ved kontrolbesøg skal hele bedriftens areal kontrolleres for krydsoverensstemmelse. Stk. 6. Kontrollen med overholdelsen af krav kan begrænses til en repræsentativ stikprøve af de sager, der skal kontrolleres, hvis det er tilladt ifølge den eksisterende lovgivning i øvrigt. Endvidere kan kontrol på bedriftsniveau erstattes med administrativ kontrol eller kontrol på virksomhedsniveau, såfremt det kan garanteres, at kontrollen er mindst lige så effektiv som ved et kontrolbesøg. Stk. 7. En kontrolmyndighed kan desuden ved kontrol, hvor både krydsoverensstemmelseskrav og betingelser for arealstøtte kontrolleres, vælge at begrænse den fysiske krydsoverensstemmelseskontrol i marken til en stikprøve. Stikprøven skal omfatte mindst halvdelen af landbrugsparcellerne på bedriften og skal sikre en pålidelig og repræsentativ kontrol af kravene. Der kan alene foretages stikprøvekontrol af krav, som vedrører bedriftens areal. Stk. 8. Ved anvendelse af fremgangsmåderne i stk. 6 og 7, skal kontrollen godkendes af FødevareErhverv, forinden kontrollen gennemføres.",
      "valid_from": "2010-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. FødevareErhverv udarbejder i samarbejde med kontrol- og ressortmyndighederne en vejledning til landbrugerne, der beskriver de krav, der er omfattet af krydsoverensstemmelse.",
      "valid_from": "2010-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. For at sikre en ensartet kontrol af krydsoverensstemmelseskravene og en ensartet vurdering af eventuel overtrædelse heraf udarbejder FødevareErhverv i samarbejde med kontrol- og ressortmyndighederne en vejledning til kontrolmyndighederne om bedømmelse af kontrolresultater, herunder vurdering af overtrædelsen. Stk. 2. Kontrolmyndigheden anvender for hvert af de tre kriterier alvor, omfang og varighed karaktererne efter stk. 3 ved bedømmelse af de konstaterede forhold. Ved bedømmelsen af kontrolresultaterne anvender kontrolmyndigheden den i stk. 1 nævnte vejledning om kontrol med krydsoverensstemmelse. Stk. 3. De tre kriterier alvor, omfang og varighed bliver bedømt af kontrolmyndigheden efter følgende 4 trins skala: 1) Karakteren 1: Anvendes, hvor det vurderes, at overtrædelsen af et krav kun har meget lille betydning i forhold til formålet med det pågældende krav. 2) Karakteren 2: Anvendes, hvor det vurderes, at overtrædelsen af et krav kun har mindre betydning i forhold til formålet med det pågældende krav. 3) Karakteren 3: Anvendes, hvor det vurderes, at overtrædelsen af et krav har væsentlig betydning i forhold til formålet med det pågældende krav. 4) Karakteren 4: Anvendes, hvor det vurderes, at overtrædelsen af et krav har meget stor betydning i forhold til formålet med det pågældende krav. Stk. 4. Konstateres en mindre overtrædelse, jf. § 2, stk. 2, kan landbrugeren under kontrolbesøget træffe afhjælpende foranstaltninger, der bringer den konstaterede overtrædelse til umiddelbar ophør. Bringes den mindre overtrædelse ikke til ophør under kontrolbesøget, skal kontrolmyndigheden inden tre måneder fra kontrollens afslutning meddele landbrugeren, at denne skal afhjælpe den konstaterede mindre overtrædelse senest seks måneder efter kontrollens afslutning. Stk. 5. Såfremt landbrugeren afhjælper den mindre overtrædelse senest seks måneder efter kontrollens afslutning, betragtes forholdet som en mindre overtrædelse af krydsoverensstemmelseskravene, der ikke medfører en nedsættelse af støtten. Hvis landbrugeren ikke har afhjulpet den mindre overtrædelse senest seks måneder efter kontrollens afslutning, skal overtrædelsen ikke længere betragtes som en mindre overtrædelse, og en nedsættelse på mindst 1 % finder anvendelse. Kontrolmyndigheden skal seks måneder efter kontrollens afslutning følge op på, hvorvidt der er rettet op på den mindre overtrædelse, medmindre overtrædelsen ved kontrol er konstateret afhjulpet senest seks måneder efter kontrollens afslutning eller ikke kan afhjælpes.",
      "valid_from": "2010-12-15",
      "valid_to": null
    },
    {
      "provision_ref": "10",
      "section": "10",
      "content": "§ 10. Kontrolresultatet skal fremgå af en kontrolrapport vedlagt relevant dokumentation. Kontrolrapporten skal indeholde de oplysninger, der fremgår af bilag 4 til denne bekendtgørelse. Stk. 2. Kommunalbestyrelsen anvender den af FødevareErhverv udarbejdede standardkontrolrapport ved udførelsen af kontrollen. Stk. 3. Kontrolrapporten skal færdiggøres senest en måned efter kontrollen på stedet. Denne frist kan dog forlænges til tre måneder under behørigt begrundede omstændigheder, særlig hvis en kemisk eller fysisk analyse nødvendiggør det. Stk. 4. Forud for indberetningen foretager kontrolmyndigheden høring af landbrugeren om resultaterne af kontrollen, herunder bedømmelsen i henhold til § 9. Kontrolmyndigheden oplyser i den forbindelse landbrugeren om, at alle oplysninger fremkommet i forbindelse med kontrollen, herunder landbrugerens eventuelle høringssvar, vil blive indberettet til FødevareErhverv og indgå ved FødevareErhvervs vurdering af støttenedsættelsen. Før kontrolresultatet indberettes til FødevareErhverv, korrigerer kontrolmyndigheden, under hensynstagen til høringssvaret, i relevant omfang kontrolresultatet. Stk. 5. Landbrugeren skal underrettes om kontrollens resultat inden tre måneder efter kontrollens afslutning.",
      "valid_from": "2010-12-15",
      "valid_to": null
    },
    {
      "provision_ref": "11",
      "section": "11",
      "content": "§ 11. Kontrolmyndigheden indberetter kontrolresultater for alle krydsoverensstemmelseskrav, den er kontrolmyndighed for, til FødevareErhverv. Stk. 2. Hvor bedriften er udtaget til kontrol efter § 6, indberetter kontrolmyndigheden alle resultater af kontrollen til FødevareErhverv, også i de tilfælde hvor kravene er overholdt. Stk. 3. Hvor kontrolmyndigheden i forbindelse med anden kontrol end kontrol efter § 6, bliver bekendt med overtrædelse af krav, der indgår i krydsoverensstemmelse, indberetter kontrolmyndigheden alene overtrædelsen til FødevareErhverv. Stk. 4. Kontrolresultater indberettes på web-adressen www.ferv.dk. Kontrolmyndigheden skal indsende kontrolrapporten til FødevareErhverv senest en måned efter færdiggørelsen. For kontroller udført i henhold til § 6 gælder dette tillige, hvis der ved kontrollen ikke er konstateret overtrædelse af krydsoverensstemmelse. Høringssvar fra landbrugeren, jf. § 10, stk. 4, skal indsendes til FødevareErhverv i forbindelse med indberetningen. Stk. 5. Kontrolmyndighederne skal opbevare kontrolrapporter udarbejdet efter den 28. marts 2010 i mindst fem år efter kontrolrapportens udarbejdelse. Stk. 6. Hvis kontrolmyndigheden er blevet nægtet adgang til kontrol vedrørende krydsoverensstemmelse, meddeler kontrolmyndigheden umiddelbart dette til FødevareErhverv.",
      "valid_from": "2010-12-15",
      "valid_to": null
    },
    {
      "provision_ref": "12",
      "section": "12",
      "content": "§ 12. Kontrolmyndigheden skal have et kvalitetssikringssystem for kontrollen med krydsoverensstemmelse. Kvalitetssikringssystemet skal opfylde kravene, der fremgår af bilag 5 til denne bekendtgørelse. Stk. 2. Dokumentation for kontrolmyndighedens kvalitetssikringssystem skal forelægges FødevareErhverv, såfremt FødevareErhverv anmoder herom.",
      "valid_from": "2010-12-15",
      "valid_to": null
    },
    {
      "provision_ref": "13",
      "section": "13",
      "content": "§ 13. Afgørelser, truffet af FødevareErhverv i medfør af denne bekendtgørelse, jf. § 4, stk. 2 og stk. 3, kan påklages til ministeren for fødevarer, landbrug og fiskeri. Klagen skal indgives gennem FødevareErhverv. Klagen skal være FødevareErhverv i hænde senest fire uger efter modtagelsen af den afgørelse, som klagen vedrører. Stk. 2. FødevareErhverv kan genoptage en sag, efter der er indgivet klage.",
      "valid_from": "2010-12-15",
      "valid_to": null
    },
    {
      "provision_ref": "14",
      "section": "14",
      "content": "§ 14. Bekendtgørelsen træder i kraft den 1. januar 2011 og finder anvendelse på overtrædelser, der er konstateret den 1. januar 2011 og senere. Stk. 2. Bekendtgørelse nr. 1465 af 16. december 2009 om krydsoverensstemmelse ophæves. Bekendtgørelsen finder dog fortsat anvendelse på overtrædelser i perioden 1. januar 2010 til 31. december 2010.",
      "valid_from": "2010-12-15",
      "valid_to": null
    }
  ],
  "definitions": []
}
