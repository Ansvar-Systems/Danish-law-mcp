{
  "id": "2008:970",
  "type": "statute",
  "title": "Bekendtgørelse for Grønland om ansvarsforsikring for motordrevne køretøjer mv.",
  "short_name": "BEK H#LOKDOK04",
  "status": "in_force",
  "issued_date": "2008-09-26",
  "url": "https://www.retsinformation.dk/eli/lta/2008/970/xml",
  "description": "Retsinformation source. DocumentId=AA004501; AccessionNumber=B20080097005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Forsikringsselskaber, der udbyder ansvarsforsikring for motordrevne køretøjer i Grønland, er forpligtet til at overtage forsikring for enhver forsikringspligtig, der vil underkaste sig selskabets forsikringsbetingelser, fastsat i overensstemmelse med den risiko, der overtages. Stk. 2. Gensidige forsikringsselskaber, der udbyder ansvarsforsikring for motordrevne køretøjer, er dog alene forpligtet til som medlem at optage enhver forsikringspligtig inden for den kreds, som selskabet er bestemt til at virke i."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Forsikringen skal træde i kraft på det tidspunkt, hvor forsikringsbegæringen er modtaget af selskabet eller af dets befuldmægtigede, medmindre forsikringstageren har anmodet om en anden senere ikrafttrædelsesdato. Stk. 2. Forsikringen skal på grundlag af betaling af en enkelt præmie dække Grønland samt hele Den Europæiske Unions og Det Økonomiske Samarbejdsområdes område og give den dækning, der er foreskrevet i lovgivningen i vedkommende medlemsstat, eller den dækning, der kan kræves efter grønlandsk lovgivning, når denne dækning er større. Forsikringen skal også dække perioder, hvor det forsikrede motorkøretøj befinder sig i en medlemsstat i Den Europæiske Union eller Det Europæiske Økonomiske Samarbejdsområde."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Selskabet skal tegne forsikringen således, at ethvert forsikringsansvar i forhold til skadelidte påhviler selskabet. Stk. 2. Den omstændighed, at forsikringstageren handler imod eller ikke efterkommer sine forpligtelser over for selskabet, berettiger ikke dette til over for en erstatningsberettiget skadelidt at nægte betaling. Stk. 3. Det kan mellem forsikringsselskabet og forsikringstageren med den begrænsning, der følger af § 52, stk. 2, i færdselsloven for Grønland, aftales, at forsikringstageren helt eller delvist skal bære risikoen for de under forsikringen hørende skader. Det kan ikke mellem disse parter aftales, at skadelidte helt eller delvist skal bære risikoen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Dansk Forening for International Motorkøretøjsforsikring (DFIM) dækker forsikringsansvaret for udenlandske køretøjer, der midlertidigt benyttes i Grønland uden at være registreret i Grønland, hvis anden forsikringsdækning ikke foreligger."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved registrering af et motordrevet køretøj skal det godtgøres, at der i overensstemmelse med forskrifterne i færdselsloven for Grønland er en forsikring i kraft for det pågældende køretøj. Dette sker ved, at der i de tilfælde, der fremgår af bekendtgørelse om registrering af motorkøretøjer i Grønland, til politiet afleveres en meddelelse udstedt af vedkommende forsikringsselskab på en særlig blanket (forsikringsbevis). Stk. 2. Såfremt et motordrevet køretøj er forsynet med tilkoblingsanordning for sættevogn, påhængsvogn, påhængsredskab eller blokvogn, skal forsikringen tillige dække kørsel med tilkoblet køretøj. Stk. 3. Forsikres et køretøj i et andet selskab end det, i hvilket det hidtil har været forsikret, skal køretøjets ejer (bruger) indsende et nyt forsikringsbevis til politiet, således at beviset er modtaget af politiet senest den dag, køretøjets hidtidige forsikring udløber. Stk. 4. Politiet sender meddelelse til forsikringsselskabet om forsikringsbevisets registrering. Såfremt forsikringsselskabet ikke inden for tre måneder fra registreringsdatoen over for politiet har fremsat indsigelser mod registreringen, hæfter forsikringsselskabet i forhold til tredjemand for enhver skade, der indtræffer, medmindre anden fyldestgørende forsikring er tegnet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Når et registreret, motordrevet køretøj skifter ejer eller bruger, dækker dets hidtidige forsikring den nye ejer/bruger i tre uger, medmindre køretøjet forinden er afmeldt, eller ny forsikring er tegnet."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Forsikring af et registreringspligtigt, motordrevet køretøj må ikke tegnes, såfremt forsikringstageren for en tidligere forsikring vedrørende samme køretøj skylder præmie, der er forfalden inden for de sidste to år. En forsikring af et registreret, motordrevet køretøj tegnet i strid hermed ophører uden videre. Stk. 2. Præmierestance for en forsikring, der oprindeligt er tegnet for et andet køretøj, men overført til et nyt køretøj, fører ikke til forsikringens ophør, hvis restancen er opstået, inden forsikringen blev overført til det nye køretøj."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ophører en forsikring af et registreret, motordrevet køretøj af anden grund end selskabsskift, skal selskabet sende en meddelelse herom til politiet. Stk. 2. Hvis forsikringen ophører af den i § 7, stk. 1, nævnte grund, skal meddelelse i henhold til stk. 1 i nærværende bestemmelse straks sendes til politiet. Stk. 3. Hvis forsikring af køretøj som nævnt i stk. 1 ophører på grund af præmierestance vedrørende den pågældende forsikring, må meddelelse i henhold til stk. 1 tidligst afsendes således, at den modtages af politiet 10 uger efter, at præmien er forfaldet til betaling. Stk. 4. Ophører en forsikring af andre grunde end den i stk. 2 og 3 nævnte, må meddelelse i henhold til stk. 1 tidligst afsendes således, at den modtages af politiet 14 dage før forsikringens ophør. Stk. 5. Meddelelse i henhold til stk. 1 skal ikke gives, når politiet har underrettet selskabet om, at køretøjet er blevet forsikret i et andet forsikringsselskab eller ikke længere er registreret hos politiet."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Når politiet har modtaget meddelelse i henhold til § 8, stk. 1, og det konstateres, at køretøjet stadig er registreret hos politiet, og at ny fyldestgørende forsikring ikke foreligger, inddrages køretøjets nummerplader. Stk. 2. Er køretøjet en snescooter, inddrager politiet ikke snescooterens registreringsmærker, men mærkerne gøres ubrugelige, og snescooteren afregistreres. Stk. 3. Uanset forsikringens ophør vedbliver selskabet i forhold til tredjemand at hæfte for enhver skade, der indtræder indtil 4 uger efter ophøret, medmindre anden fyldestgørende forsikring er tegnet. Såfremt forsikringen er ophørt, inden politiet har modtaget meddelelse i henhold til § 8, stk. 1, vedvarer selskabets hæftelse indtil 4 uger fra meddelelsens modtagelse."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. De meddelelser, der er nævnt i § 5, stk. 3 og 4, og § 8, skal afgives på særlige blanketter eller som elektroniske meddelelser, hvis indhold og udformning fastsættes af Politimesteren i Grønland. Meddelelser, der ikke opfylder de af Politimesteren i Grønland fastsatte krav, er uden retsvirkning og skal afvises."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Dansk Forening for International Motorkøretøjsforsikring (DFIM) erstatter umiddelbart over for skadelidte, men mod regres over for eventuelle andre ansvarlige, skade som følge af uheld i Grønland, der må antages forvoldt af ukendt, motordrevet køretøj. Det er en forudsætning for udbetaling af erstatning for tingsskade, at der samtidig udbetales erstatning for personskade. Stk. 2. DFIM erstatter umiddelbart over for skadelidte, men mod regres over for den ansvarlige, skade som følge af uheld i Grønland, der er forvoldt af et motordrevet køretøj, for hvilket forsikring ikke er tegnet, eller for hvilket forsikring er tegnet, men ophævet af selskabet eller ikke holdt i kraft. Stk. 3. Erstatning efter stk. 1 og 2 ydes af DFIM på grundlag af reglerne i den til enhver tid gældende færdselslovgivning og inden for dennes dækningssummer. Stk. 4. Erstatning efter stk. 1 og 2 ydes ikke, såfremt foreningen kan godtgøre, at den skadelidte, der frivilligt har taget plads i det skadevoldende køretøj, vidste, at lovpligtig ansvarsforsikring for køretøjet ikke forelå i skadesøjeblikket. Erstatning efter disse bestemmelser ydes heller ikke til dækning af regreskrav fra tredjemand. Stk. 5. DFIM hæfter ikke ved skade som følge af uheld, der må antages forvoldt af motordrevne køretøjer, der tilhører staten, Grønlands hjemmestyre eller en kommune, der i almindelighed er selvforsikrer."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Bekendtgørelsen træder i kraft den 1. oktober 2008. Stk. 2. § 11 i bekendtgørelse nr. 139 af 29. april 1968 om registrering af motorkøretøjer i Grønland, som ændret ved bekendtgørelse nr. 187 af 19. maj 1980, ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Forsikringsselskaber, der udbyder ansvarsforsikring for motordrevne køretøjer i Grønland, er forpligtet til at overtage forsikring for enhver forsikringspligtig, der vil underkaste sig selskabets forsikringsbetingelser, fastsat i overensstemmelse med den risiko, der overtages. Stk. 2. Gensidige forsikringsselskaber, der udbyder ansvarsforsikring for motordrevne køretøjer, er dog alene forpligtet til som medlem at optage enhver forsikringspligtig inden for den kreds, som selskabet er bestemt til at virke i.",
      "valid_from": "2008-09-26",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Forsikringen skal træde i kraft på det tidspunkt, hvor forsikringsbegæringen er modtaget af selskabet eller af dets befuldmægtigede, medmindre forsikringstageren har anmodet om en anden senere ikrafttrædelsesdato. Stk. 2. Forsikringen skal på grundlag af betaling af en enkelt præmie dække Grønland samt hele Den Europæiske Unions og Det Økonomiske Samarbejdsområdes område og give den dækning, der er foreskrevet i lovgivningen i vedkommende medlemsstat, eller den dækning, der kan kræves efter grønlandsk lovgivning, når denne dækning er større. Forsikringen skal også dække perioder, hvor det forsikrede motorkøretøj befinder sig i en medlemsstat i Den Europæiske Union eller Det Europæiske Økonomiske Samarbejdsområde.",
      "valid_from": "2008-09-26",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Selskabet skal tegne forsikringen således, at ethvert forsikringsansvar i forhold til skadelidte påhviler selskabet. Stk. 2. Den omstændighed, at forsikringstageren handler imod eller ikke efterkommer sine forpligtelser over for selskabet, berettiger ikke dette til over for en erstatningsberettiget skadelidt at nægte betaling. Stk. 3. Det kan mellem forsikringsselskabet og forsikringstageren med den begrænsning, der følger af § 52, stk. 2, i færdselsloven for Grønland, aftales, at forsikringstageren helt eller delvist skal bære risikoen for de under forsikringen hørende skader. Det kan ikke mellem disse parter aftales, at skadelidte helt eller delvist skal bære risikoen.",
      "valid_from": "2008-09-26",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Dansk Forening for International Motorkøretøjsforsikring (DFIM) dækker forsikringsansvaret for udenlandske køretøjer, der midlertidigt benyttes i Grønland uden at være registreret i Grønland, hvis anden forsikringsdækning ikke foreligger.",
      "valid_from": "2008-09-26",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ved registrering af et motordrevet køretøj skal det godtgøres, at der i overensstemmelse med forskrifterne i færdselsloven for Grønland er en forsikring i kraft for det pågældende køretøj. Dette sker ved, at der i de tilfælde, der fremgår af bekendtgørelse om registrering af motorkøretøjer i Grønland, til politiet afleveres en meddelelse udstedt af vedkommende forsikringsselskab på en særlig blanket (forsikringsbevis). Stk. 2. Såfremt et motordrevet køretøj er forsynet med tilkoblingsanordning for sættevogn, påhængsvogn, påhængsredskab eller blokvogn, skal forsikringen tillige dække kørsel med tilkoblet køretøj. Stk. 3. Forsikres et køretøj i et andet selskab end det, i hvilket det hidtil har været forsikret, skal køretøjets ejer (bruger) indsende et nyt forsikringsbevis til politiet, således at beviset er modtaget af politiet senest den dag, køretøjets hidtidige forsikring udløber. Stk. 4. Politiet sender meddelelse til forsikringsselskabet om forsikringsbevisets registrering. Såfremt forsikringsselskabet ikke inden for tre måneder fra registreringsdatoen over for politiet har fremsat indsigelser mod registreringen, hæfter forsikringsselskabet i forhold til tredjemand for enhver skade, der indtræffer, medmindre anden fyldestgørende forsikring er tegnet.",
      "valid_from": "2008-09-26",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Når et registreret, motordrevet køretøj skifter ejer eller bruger, dækker dets hidtidige forsikring den nye ejer/bruger i tre uger, medmindre køretøjet forinden er afmeldt, eller ny forsikring er tegnet.",
      "valid_from": "2008-09-26",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Forsikring af et registreringspligtigt, motordrevet køretøj må ikke tegnes, såfremt forsikringstageren for en tidligere forsikring vedrørende samme køretøj skylder præmie, der er forfalden inden for de sidste to år. En forsikring af et registreret, motordrevet køretøj tegnet i strid hermed ophører uden videre. Stk. 2. Præmierestance for en forsikring, der oprindeligt er tegnet for et andet køretøj, men overført til et nyt køretøj, fører ikke til forsikringens ophør, hvis restancen er opstået, inden forsikringen blev overført til det nye køretøj.",
      "valid_from": "2008-09-26",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ophører en forsikring af et registreret, motordrevet køretøj af anden grund end selskabsskift, skal selskabet sende en meddelelse herom til politiet. Stk. 2. Hvis forsikringen ophører af den i § 7, stk. 1, nævnte grund, skal meddelelse i henhold til stk. 1 i nærværende bestemmelse straks sendes til politiet. Stk. 3. Hvis forsikring af køretøj som nævnt i stk. 1 ophører på grund af præmierestance vedrørende den pågældende forsikring, må meddelelse i henhold til stk. 1 tidligst afsendes således, at den modtages af politiet 10 uger efter, at præmien er forfaldet til betaling. Stk. 4. Ophører en forsikring af andre grunde end den i stk. 2 og 3 nævnte, må meddelelse i henhold til stk. 1 tidligst afsendes således, at den modtages af politiet 14 dage før forsikringens ophør. Stk. 5. Meddelelse i henhold til stk. 1 skal ikke gives, når politiet har underrettet selskabet om, at køretøjet er blevet forsikret i et andet forsikringsselskab eller ikke længere er registreret hos politiet.",
      "valid_from": "2008-09-26",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Når politiet har modtaget meddelelse i henhold til § 8, stk. 1, og det konstateres, at køretøjet stadig er registreret hos politiet, og at ny fyldestgørende forsikring ikke foreligger, inddrages køretøjets nummerplader. Stk. 2. Er køretøjet en snescooter, inddrager politiet ikke snescooterens registreringsmærker, men mærkerne gøres ubrugelige, og snescooteren afregistreres. Stk. 3. Uanset forsikringens ophør vedbliver selskabet i forhold til tredjemand at hæfte for enhver skade, der indtræder indtil 4 uger efter ophøret, medmindre anden fyldestgørende forsikring er tegnet. Såfremt forsikringen er ophørt, inden politiet har modtaget meddelelse i henhold til § 8, stk. 1, vedvarer selskabets hæftelse indtil 4 uger fra meddelelsens modtagelse.",
      "valid_from": "2008-09-26",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. De meddelelser, der er nævnt i § 5, stk. 3 og 4, og § 8, skal afgives på særlige blanketter eller som elektroniske meddelelser, hvis indhold og udformning fastsættes af Politimesteren i Grønland. Meddelelser, der ikke opfylder de af Politimesteren i Grønland fastsatte krav, er uden retsvirkning og skal afvises.",
      "valid_from": "2008-09-26",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Dansk Forening for International Motorkøretøjsforsikring (DFIM) erstatter umiddelbart over for skadelidte, men mod regres over for eventuelle andre ansvarlige, skade som følge af uheld i Grønland, der må antages forvoldt af ukendt, motordrevet køretøj. Det er en forudsætning for udbetaling af erstatning for tingsskade, at der samtidig udbetales erstatning for personskade. Stk. 2. DFIM erstatter umiddelbart over for skadelidte, men mod regres over for den ansvarlige, skade som følge af uheld i Grønland, der er forvoldt af et motordrevet køretøj, for hvilket forsikring ikke er tegnet, eller for hvilket forsikring er tegnet, men ophævet af selskabet eller ikke holdt i kraft. Stk. 3. Erstatning efter stk. 1 og 2 ydes af DFIM på grundlag af reglerne i den til enhver tid gældende færdselslovgivning og inden for dennes dækningssummer. Stk. 4. Erstatning efter stk. 1 og 2 ydes ikke, såfremt foreningen kan godtgøre, at den skadelidte, der frivilligt har taget plads i det skadevoldende køretøj, vidste, at lovpligtig ansvarsforsikring for køretøjet ikke forelå i skadesøjeblikket. Erstatning efter disse bestemmelser ydes heller ikke til dækning af regreskrav fra tredjemand. Stk. 5. DFIM hæfter ikke ved skade som følge af uheld, der må antages forvoldt af motordrevne køretøjer, der tilhører staten, Grønlands hjemmestyre eller en kommune, der i almindelighed er selvforsikrer.",
      "valid_from": "2008-09-26",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Bekendtgørelsen træder i kraft den 1. oktober 2008. Stk. 2. § 11 i bekendtgørelse nr. 139 af 29. april 1968 om registrering af motorkøretøjer i Grønland, som ændret ved bekendtgørelse nr. 187 af 19. maj 1980, ophæves.",
      "valid_from": "2008-09-26",
      "valid_to": null
    }
  ],
  "definitions": []
}
