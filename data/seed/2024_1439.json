{
  "id": "2024:1439",
  "type": "statute",
  "title": "Bekendtgørelse om landbaseret bingo",
  "short_name": "BEK H#LOKDOK04",
  "status": "in_force",
  "issued_date": "2024-12-06",
  "url": "https://www.retsinformation.dk/eli/lta/2024/1439/xml",
  "description": "Retsinformation source. DocumentId=AN016660; AccessionNumber=B20240143905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på landbaseret udbud af bingo, jf. § 10 a i lov om spil."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Landbaseret bingo må udelukkende bero på tilfældighed og skal afholdes på betryggende vis."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Landbaseret bingo skal afholdes i fysiske lokaler eller lokationer, med fysisk tilstedeværelse af spillere og ved anvendelse af fysiske spilleplader. Stk. 2. Spillemyndigheden kan stille krav til indretningen af lokaler eller lokationer, hvori der afholdes landbaseret bingo, jf. stk. 1. Stk. 3. Der må ikke opstilles elektroniske spilleterminaler i lokaler eller lokationer, hvor der afholdes landbaseret bingo."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Spillepladen skal bestå af fem gange fem felter og 25 numre eller symboler, fire gange fire felter og 16 numre eller symboler, eller tre gange ni felter og 15 numre eller symboler. Trækningen foregår med henholdsvis 75, 80 eller 90 numre eller symboler. Stk. 2. Udtrukne numre eller symboler skal trækkes og præsenteres ét ad gangen. Stk. 3. Spilleren skal have mulighed for løbende at foretage manuel markering (dupning) af udtrukne numre eller symboler ."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Spilleren må ikke selv medbringe eller sammensætte spillepladen. Stk. 2. Spilleplader kan sælges ved brug af fjernkommunikation, men skal udleveres i fysisk form til deltageren. Stk. 3. Tilladelsesindehaver skal sikre, at hver spilleplade indeholder et unikt identifikationsnummer, der registreres ved salg og herefter opbevares i hele tilladelsesperioden."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Der må alene modtages kontante betalinger og betalinger formidlet af en udbyder af betalingstjenester, der i henhold til lov om betalinger udbydes lovligt her i landet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Gevinster skal udbetales i kontanter, gavekort eller som varer."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilladelsesindehaver må ikke opbevare gevinster for spilleren."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Alle informationer, som tilladelsesindehaver er forpligtet til at stille til rådighed for spilleren fastsat i denne bekendtgørelse, skal være tilgængelige på dansk."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilladelsesindehaver skal på en fremtrædende plads ved indgangen til lokalet eller lokationen, hvor der afholdes landbaseret bingo, skriftligt informere om: 1) at det ikke er tilladt for personer under 18 år at få adgang til lokaler eller lokationer, når der afholdes bingo, 2) ansvarligt spil og de potentielle skadevirkninger af spil, 3) kontaktadresser på danske behandlingscentre for spilafhængighed, 4) Spillemyndighedens hjælpelinje til ansvarligt spil, 5) at tilladelsesindehaver har tilladelse fra og er under tilsyn af Spillemyndigheden, og 6) tilladelsesindehavers behandling af klager, jf. § 20, herunder hvor personer kan henvende sig med en klage. Stk. 2. Informationen efter stk. 1, nr. 2, skal være udarbejdet i samarbejde med et behandlingscenter for spilafhængighed. Stk. 3. Hvis der sker forsalg af entrébilletter eller spilleplader, skal informationen efter stk. 1 præsenteres skriftligt for spilleren, inden købet foretages. Stk. 4. Hvis tilladelsesindehaver har en hjemmeside, skal informationen efter stk. 1 ligeledes fremgå af denne."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilladelsesindehaver skal sikre, at følgende oplysninger er let tilgængelige for spilleren, inden indsats foretages: 1) regler for afvikling af det enkelte spil, og 2) gevinsternes art, antal og deres værdi."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilladelsesindehaver skal på en fremtrædende plads ved indgangen til lokalet eller lokationen, hvor der afholdes landbaseret bingo, anvende Spillemyndighedens mærkningsordning. Stk. 2. Hvis tilladelsesindehaver har en hjemmeside, skal Spillemyndighedens mærke ligeledes placeres på forsiden af denne. På hjemmesidens øvrige sider skal mærket være let synligt for spilleren. Stk. 3. Tilladelsesindehaver skal til enhver tid benytte sig af den senest offentliggjorte version af mærket, der er udarbejdet af Spillemyndigheden. Mærket må ikke af tilladelsesindehaver ændres i design, proportioner eller farver. Stk. 4. Mærket må ikke anvendes på en måde, der giver indtryk af, at Spillemyndigheden er medarrangør eller sponsor. Stk. 5. Mærket må ikke benyttes af tilladelsesindehavers samarbejdspartnere eller andre parter, der ikke har en tilladelse fra Spillemyndigheden."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Tilladelsesindehaver skal i markedsføring oplyse om: 1) aldersgrænsen for adgangen til lokalet eller lokationen, hvor der afholdes landbaseret bingo, og 2) Spillemyndighedens hjælpelinje til ansvarligt spil. Stk. 2. Tilladelsesindehaver skal i markedsføringen anvende Spillemyndighedens mærkningsordning. Mærket skal være let synligt. § 12, stk. 3-5, finder tilsvarende anvendelse."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Ved markedsføring af spil omfattet af tilladelsen skal det klart og tydeligt fremgå, hvem der har tilladelse til at udbyde spillene. Stk. 2. Tilladelsesindehavers samarbejdspartnere, sponsorer m.v. må ikke fremstå som udbydere af spillene."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Tilladelsesindehaver skal ved markedsføring af spil på en klar og tydelig måde oplyse om regler og vilkår for eventuelle rabatter eller andre salgsfremmende foranstaltninger."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Trækning af vindernumre skal ske ved brug af enten: 1) mulig deltageroverværelse af trækningen, eller 2) en certificeret tilfældighedsgenerator. Stk. 2. Spillemyndigheden kan i særlige tilfælde pålægge tilladelsesindehaver, at trækningen skal ske ved brug af en certificeret tilfældighedsgenerator."
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tilladelsesindehaver skal på dage, hvor der afholdes bingo, føre opgørelse med afvikling af spillene. Opgørelsen skal indeholde oplysninger om: 1) dato for afviklingen af spillene, 2) en samlet fortegnelse over solgte spilleplader for den pågældende dag, 3) en samlet fortegnelse over udtrukne numre eller symboler for den pågældende dag, 4) de samlede indtægter fra spillene afviklet den pågældende dag, 5) de samlede udgifter til vundne gevinster for den pågældende dag, og 6) angivelse af om en eller flere gevinster er sponsorerede, den samlede værdi heraf og dokumentation herfor. Stk. 2. Opgørelsen skal efterses og attesteres af mindst to personer hos tilladelsesindehaver."
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Tilladelsesindehaver skal, i det omfang denne ikke er omfattet af regler i øvrig lovgivning om bogføring og aflæggelse af årsregnskab m.v., foretage bogføring og udarbejde årsregnskab bestående af balance, resultatopgørelse og noter efter regler i eller fastsat i henhold til bogføringsloven. Stk. 2. Tilladelsesindehaver skal senest 6 måneder efter regnskabsperiodens udløb indsende en kopi af årsregnskabet til Spillemyndigheden."
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilladelsesindehaver skal behandle klager fra spillere vedrørende tilladelsesindehavers udbud af spil. En klage skal indeholde information om spillerens identitet samt begrundelse for det påklagede forhold. Klagen kan afvises, hvis kravene ikke er opfyldt. Stk. 2. Tilladelsesindehaver skal behandle klagen hurtigst muligt. Er klagen ikke afgjort inden for 14 dage, skal tilladelsesindehaver informere klageren om, hvornår denne kan forvente en afgørelse i sagen . Stk. 3. Tilladelsesindehaver skal opbevare dokumenter, der indgår i klagesager, herunder dokumenter i sager om afviste klager, i mindst 2 år. På forlangende fremsendes disse til Spillemyndigheden."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Medmindre højere straf er forskyldt efter anden lovgivning, straffes med bøde den, der forsætligt eller groft uagtsomt overtræder § 2, § 3, stk. 1 og 3, §§ 4-15, § 16, stk. 1, §§ 17 og 18, og § 19, stk. 1., 1. pkt., og stk. 2 og 3. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5."
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Bekendtgørelsen træder i kraft den 1. januar 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse på landbaseret udbud af bingo, jf. § 10 a i lov om spil.",
      "valid_from": "2024-12-06",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Landbaseret bingo må udelukkende bero på tilfældighed og skal afholdes på betryggende vis.",
      "valid_from": "2024-12-06",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Landbaseret bingo skal afholdes i fysiske lokaler eller lokationer, med fysisk tilstedeværelse af spillere og ved anvendelse af fysiske spilleplader. Stk. 2. Spillemyndigheden kan stille krav til indretningen af lokaler eller lokationer, hvori der afholdes landbaseret bingo, jf. stk. 1. Stk. 3. Der må ikke opstilles elektroniske spilleterminaler i lokaler eller lokationer, hvor der afholdes landbaseret bingo.",
      "valid_from": "2024-12-06",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Spillepladen skal bestå af fem gange fem felter og 25 numre eller symboler, fire gange fire felter og 16 numre eller symboler, eller tre gange ni felter og 15 numre eller symboler. Trækningen foregår med henholdsvis 75, 80 eller 90 numre eller symboler. Stk. 2. Udtrukne numre eller symboler skal trækkes og præsenteres ét ad gangen. Stk. 3. Spilleren skal have mulighed for løbende at foretage manuel markering (dupning) af udtrukne numre eller symboler .",
      "valid_from": "2024-12-06",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Spilleren må ikke selv medbringe eller sammensætte spillepladen. Stk. 2. Spilleplader kan sælges ved brug af fjernkommunikation, men skal udleveres i fysisk form til deltageren. Stk. 3. Tilladelsesindehaver skal sikre, at hver spilleplade indeholder et unikt identifikationsnummer, der registreres ved salg og herefter opbevares i hele tilladelsesperioden.",
      "valid_from": "2024-12-06",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Der må alene modtages kontante betalinger og betalinger formidlet af en udbyder af betalingstjenester, der i henhold til lov om betalinger udbydes lovligt her i landet.",
      "valid_from": "2024-12-06",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Gevinster skal udbetales i kontanter, gavekort eller som varer.",
      "valid_from": "2024-12-06",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Tilladelsesindehaver må ikke opbevare gevinster for spilleren.",
      "valid_from": "2024-12-06",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Alle informationer, som tilladelsesindehaver er forpligtet til at stille til rådighed for spilleren fastsat i denne bekendtgørelse, skal være tilgængelige på dansk.",
      "valid_from": "2024-12-06",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Tilladelsesindehaver skal på en fremtrædende plads ved indgangen til lokalet eller lokationen, hvor der afholdes landbaseret bingo, skriftligt informere om: 1) at det ikke er tilladt for personer under 18 år at få adgang til lokaler eller lokationer, når der afholdes bingo, 2) ansvarligt spil og de potentielle skadevirkninger af spil, 3) kontaktadresser på danske behandlingscentre for spilafhængighed, 4) Spillemyndighedens hjælpelinje til ansvarligt spil, 5) at tilladelsesindehaver har tilladelse fra og er under tilsyn af Spillemyndigheden, og 6) tilladelsesindehavers behandling af klager, jf. § 20, herunder hvor personer kan henvende sig med en klage. Stk. 2. Informationen efter stk. 1, nr. 2, skal være udarbejdet i samarbejde med et behandlingscenter for spilafhængighed. Stk. 3. Hvis der sker forsalg af entrébilletter eller spilleplader, skal informationen efter stk. 1 præsenteres skriftligt for spilleren, inden købet foretages. Stk. 4. Hvis tilladelsesindehaver har en hjemmeside, skal informationen efter stk. 1 ligeledes fremgå af denne.",
      "valid_from": "2024-12-06",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Tilladelsesindehaver skal sikre, at følgende oplysninger er let tilgængelige for spilleren, inden indsats foretages: 1) regler for afvikling af det enkelte spil, og 2) gevinsternes art, antal og deres værdi.",
      "valid_from": "2024-12-06",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Tilladelsesindehaver skal på en fremtrædende plads ved indgangen til lokalet eller lokationen, hvor der afholdes landbaseret bingo, anvende Spillemyndighedens mærkningsordning. Stk. 2. Hvis tilladelsesindehaver har en hjemmeside, skal Spillemyndighedens mærke ligeledes placeres på forsiden af denne. På hjemmesidens øvrige sider skal mærket være let synligt for spilleren. Stk. 3. Tilladelsesindehaver skal til enhver tid benytte sig af den senest offentliggjorte version af mærket, der er udarbejdet af Spillemyndigheden. Mærket må ikke af tilladelsesindehaver ændres i design, proportioner eller farver. Stk. 4. Mærket må ikke anvendes på en måde, der giver indtryk af, at Spillemyndigheden er medarrangør eller sponsor. Stk. 5. Mærket må ikke benyttes af tilladelsesindehavers samarbejdspartnere eller andre parter, der ikke har en tilladelse fra Spillemyndigheden.",
      "valid_from": "2024-12-06",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Tilladelsesindehaver skal i markedsføring oplyse om: 1) aldersgrænsen for adgangen til lokalet eller lokationen, hvor der afholdes landbaseret bingo, og 2) Spillemyndighedens hjælpelinje til ansvarligt spil. Stk. 2. Tilladelsesindehaver skal i markedsføringen anvende Spillemyndighedens mærkningsordning. Mærket skal være let synligt. § 12, stk. 3-5, finder tilsvarende anvendelse.",
      "valid_from": "2024-12-06",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Ved markedsføring af spil omfattet af tilladelsen skal det klart og tydeligt fremgå, hvem der har tilladelse til at udbyde spillene. Stk. 2. Tilladelsesindehavers samarbejdspartnere, sponsorer m.v. må ikke fremstå som udbydere af spillene.",
      "valid_from": "2024-12-06",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Tilladelsesindehaver skal ved markedsføring af spil på en klar og tydelig måde oplyse om regler og vilkår for eventuelle rabatter eller andre salgsfremmende foranstaltninger.",
      "valid_from": "2024-12-06",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Trækning af vindernumre skal ske ved brug af enten: 1) mulig deltageroverværelse af trækningen, eller 2) en certificeret tilfældighedsgenerator. Stk. 2. Spillemyndigheden kan i særlige tilfælde pålægge tilladelsesindehaver, at trækningen skal ske ved brug af en certificeret tilfældighedsgenerator.",
      "valid_from": "2024-12-06",
      "valid_to": null
    },
    {
      "provision_ref": "7:17",
      "chapter": "7",
      "section": "17",
      "content": "§ 17. Tilladelsesindehaver skal på dage, hvor der afholdes bingo, føre opgørelse med afvikling af spillene. Opgørelsen skal indeholde oplysninger om: 1) dato for afviklingen af spillene, 2) en samlet fortegnelse over solgte spilleplader for den pågældende dag, 3) en samlet fortegnelse over udtrukne numre eller symboler for den pågældende dag, 4) de samlede indtægter fra spillene afviklet den pågældende dag, 5) de samlede udgifter til vundne gevinster for den pågældende dag, og 6) angivelse af om en eller flere gevinster er sponsorerede, den samlede værdi heraf og dokumentation herfor. Stk. 2. Opgørelsen skal efterses og attesteres af mindst to personer hos tilladelsesindehaver.",
      "valid_from": "2024-12-06",
      "valid_to": null
    },
    {
      "provision_ref": "7:18",
      "chapter": "7",
      "section": "18",
      "content": "§ 18. Tilladelsesindehaver skal, i det omfang denne ikke er omfattet af regler i øvrig lovgivning om bogføring og aflæggelse af årsregnskab m.v., foretage bogføring og udarbejde årsregnskab bestående af balance, resultatopgørelse og noter efter regler i eller fastsat i henhold til bogføringsloven. Stk. 2. Tilladelsesindehaver skal senest 6 måneder efter regnskabsperiodens udløb indsende en kopi af årsregnskabet til Spillemyndigheden.",
      "valid_from": "2024-12-06",
      "valid_to": null
    },
    {
      "provision_ref": "8:19",
      "chapter": "8",
      "section": "19",
      "content": "§ 19. Tilladelsesindehaver skal behandle klager fra spillere vedrørende tilladelsesindehavers udbud af spil. En klage skal indeholde information om spillerens identitet samt begrundelse for det påklagede forhold. Klagen kan afvises, hvis kravene ikke er opfyldt. Stk. 2. Tilladelsesindehaver skal behandle klagen hurtigst muligt. Er klagen ikke afgjort inden for 14 dage, skal tilladelsesindehaver informere klageren om, hvornår denne kan forvente en afgørelse i sagen . Stk. 3. Tilladelsesindehaver skal opbevare dokumenter, der indgår i klagesager, herunder dokumenter i sager om afviste klager, i mindst 2 år. På forlangende fremsendes disse til Spillemyndigheden.",
      "valid_from": "2024-12-06",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. Medmindre højere straf er forskyldt efter anden lovgivning, straffes med bøde den, der forsætligt eller groft uagtsomt overtræder § 2, § 3, stk. 1 og 3, §§ 4-15, § 16, stk. 1, §§ 17 og 18, og § 19, stk. 1., 1. pkt., og stk. 2 og 3. Stk. 2. Der kan pålægges selskaber m.v. (juridiske personer) strafansvar efter reglerne i straffelovens kapitel 5.",
      "valid_from": "2024-12-06",
      "valid_to": null
    },
    {
      "provision_ref": "10:21",
      "chapter": "10",
      "section": "21",
      "content": "§ 21. Bekendtgørelsen træder i kraft den 1. januar 2025.",
      "valid_from": "2024-12-06",
      "valid_to": null
    }
  ],
  "definitions": []
}
