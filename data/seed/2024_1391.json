{
  "id": "2024:1391",
  "type": "statute",
  "title": "Bekendtgørelse om Sund & Bælt Holding A/S’ regnskabsaflæggelse m.v. for vejafgifter, som indgår i statsregnskabet",
  "short_name": "BEK H#LOKDOK04",
  "status": "in_force",
  "issued_date": "2024-12-04",
  "url": "https://www.retsinformation.dk/eli/lta/2024/1391/xml",
  "description": "Retsinformation source. DocumentId=AN016629; AccessionNumber=B20240139105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse gælder for de regnskabsmæssige registreringer, som indgår i statsregnskabet for Sund & Bælt Holding A/S’ opgaver, der varetages på vegne af Skatteministeriet, jf. § 6 i lov om vejafgift."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Sund & Bælt Holding A/S foretager de regnskabsmæssige registreringer for opgaverne, jf. § 1. Stk. 2. Sund & Bælt Holding A/S tilrettelægger regnskabsføringen inden for eget område i overensstemmelse med § 2, stk. 1, nr. 4, i bekendtgørelse om statens regnskabsvæsen mv. Stk. 3. Sund & Bælt Holding A/S anvender ikke Statens Koncern Betalinger (SKB) ved administration af opgaver, der er omfattet af § 1. Sund & Bælt Holding A/S modtager indbetalingerne fra underleverandørerne på en bankkonto tilhørende Sund & Bælt Holding A/S, som efterfølgende overfører de modtagne betalinger til en konto i Statens Koncern Betalinger (SKB) tilhørende Skatteforvaltningen. Stk. 4. Tilskrevne renter på bankkonti tilhørende Sund & Bælt Holding A/S ved administration af opgaver, der er omfattet af § 1, overføres til en konto i Statens Koncern Betalinger (SKB) tilhørende Skatteforvaltningen. Stk. 5. Sund & Bælt Holding A/S skal sikre, at risikoen for tab hos underleverandører for de midler, som de forvalter ved administration af opgaver, der er omfattet af § 1, reduceres til et minimum under hensyntagen til de markedsvilkår, som findes inden for vejafgiftsområdet. Sund & Bælt Holding A/S skal ikke beregne rente til statskassen af underleverandører, for midler, som de forvalter ved administration af opgaver, der er omfattet af § 1, da underleverandører betales et variabelt gebyr, som dækker både deres services, kreditrisiko for deres kunders betaling og ekstra kredittid over for deres kunder. Stk. 6. Vejafgifterne, der er omtalt i denne bekendtgørelse, regnskabsaflægges i Finanslovens § 38. Sund & Bælt Holding A/S skal i forbindelse med regnskabsaflæggelsen i Skatteministeriet bidrage med de relevante opgørelser og dokumentation, som ligger til grund for regnskabsaflæggelsen."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når Sund & Bælt Holding A/S ved registrering af en sag og ved opgaver, der er omfattet af § 1, anvender et it-system, eller når databehandlingen helt eller delvis foretages af andre end Sund & Bælt Holding A/S, skal Sund & Bælt Holding A/S sikre, at der foreligger en uafhængig revisorerklæring med høj grad af sikkerhed for, 1) at den samlede system-, data- og driftssikkerhed er tilrettelagt og fungerer betryggende, 2) at de interne kontroller i de konkrete fag- og støttesystemer, herunder opkrævnings- og udbetalingssystemer, sikrer en fuldstændig og nøjagtig behandling af regnskabsdata og godkendte transaktioner, 3) at forretningsgange og interne kontrolprocedurer hos databehandlere er tilrettelagt og fungerer betryggende, 4) at revisionen hos databehandleren ikke er blevet bekendt med forhold, der er i strid med kravene i lovgivningen vedrørende Sund & Bælt Holding A/S. Reviso‍rerklæringen skal samtidig understøtte, at sikkerhedssystemer og protokoller til databeskyttelse efterlever de til enhver tid gældende databeskyttelsesretlige regler og anden offentligretlig lovgivning, og 5) at afregningerne, som Sund & Bælt Holding A/S sender til Skatteforvaltningen, er nøjagtige, fuldstændige og periodiseret korrekt."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rigsrevisor skal efter anmodning have adgang til at gennemgå den del af Sund & Bælt Holding A/S' lokationer, som vedrører virksomhed, for hvilken der skal ske afregning over for staten efter lov om vejafgift, og rigsrevisor kan kræve regnskaber, dokumenter og oplysninger forbundet hermed forelagt til gennemgang, som efter rigsrevisors skøn er af betydning for udførelsen af rigsrevisors hverv. Rigsrevisor kan fastsætte en frist for, hvornår disse skal forelægges rigsrevisor."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. januar 2025."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Reglerne i denne bekendtgørelse gælder for de regnskabsmæssige registreringer, som indgår i statsregnskabet for Sund & Bælt Holding A/S’ opgaver, der varetages på vegne af Skatteministeriet, jf. § 6 i lov om vejafgift.",
      "valid_from": "2024-12-04",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Sund & Bælt Holding A/S foretager de regnskabsmæssige registreringer for opgaverne, jf. § 1. Stk. 2. Sund & Bælt Holding A/S tilrettelægger regnskabsføringen inden for eget område i overensstemmelse med § 2, stk. 1, nr. 4, i bekendtgørelse om statens regnskabsvæsen mv. Stk. 3. Sund & Bælt Holding A/S anvender ikke Statens Koncern Betalinger (SKB) ved administration af opgaver, der er omfattet af § 1. Sund & Bælt Holding A/S modtager indbetalingerne fra underleverandørerne på en bankkonto tilhørende Sund & Bælt Holding A/S, som efterfølgende overfører de modtagne betalinger til en konto i Statens Koncern Betalinger (SKB) tilhørende Skatteforvaltningen. Stk. 4. Tilskrevne renter på bankkonti tilhørende Sund & Bælt Holding A/S ved administration af opgaver, der er omfattet af § 1, overføres til en konto i Statens Koncern Betalinger (SKB) tilhørende Skatteforvaltningen. Stk. 5. Sund & Bælt Holding A/S skal sikre, at risikoen for tab hos underleverandører for de midler, som de forvalter ved administration af opgaver, der er omfattet af § 1, reduceres til et minimum under hensyntagen til de markedsvilkår, som findes inden for vejafgiftsområdet. Sund & Bælt Holding A/S skal ikke beregne rente til statskassen af underleverandører, for midler, som de forvalter ved administration af opgaver, der er omfattet af § 1, da underleverandører betales et variabelt gebyr, som dækker både deres services, kreditrisiko for deres kunders betaling og ekstra kredittid over for deres kunder. Stk. 6. Vejafgifterne, der er omtalt i denne bekendtgørelse, regnskabsaflægges i Finanslovens § 38. Sund & Bælt Holding A/S skal i forbindelse med regnskabsaflæggelsen i Skatteministeriet bidrage med de relevante opgørelser og dokumentation, som ligger til grund for regnskabsaflæggelsen.",
      "valid_from": "2024-12-04",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Når Sund & Bælt Holding A/S ved registrering af en sag og ved opgaver, der er omfattet af § 1, anvender et it-system, eller når databehandlingen helt eller delvis foretages af andre end Sund & Bælt Holding A/S, skal Sund & Bælt Holding A/S sikre, at der foreligger en uafhængig revisorerklæring med høj grad af sikkerhed for, 1) at den samlede system-, data- og driftssikkerhed er tilrettelagt og fungerer betryggende, 2) at de interne kontroller i de konkrete fag- og støttesystemer, herunder opkrævnings- og udbetalingssystemer, sikrer en fuldstændig og nøjagtig behandling af regnskabsdata og godkendte transaktioner, 3) at forretningsgange og interne kontrolprocedurer hos databehandlere er tilrettelagt og fungerer betryggende, 4) at revisionen hos databehandleren ikke er blevet bekendt med forhold, der er i strid med kravene i lovgivningen vedrørende Sund & Bælt Holding A/S. Reviso‍rerklæringen skal samtidig understøtte, at sikkerhedssystemer og protokoller til databeskyttelse efterlever de til enhver tid gældende databeskyttelsesretlige regler og anden offentligretlig lovgivning, og 5) at afregningerne, som Sund & Bælt Holding A/S sender til Skatteforvaltningen, er nøjagtige, fuldstændige og periodiseret korrekt.",
      "valid_from": "2024-12-04",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Rigsrevisor skal efter anmodning have adgang til at gennemgå den del af Sund & Bælt Holding A/S' lokationer, som vedrører virksomhed, for hvilken der skal ske afregning over for staten efter lov om vejafgift, og rigsrevisor kan kræve regnskaber, dokumenter og oplysninger forbundet hermed forelagt til gennemgang, som efter rigsrevisors skøn er af betydning for udførelsen af rigsrevisors hverv. Rigsrevisor kan fastsætte en frist for, hvornår disse skal forelægges rigsrevisor.",
      "valid_from": "2024-12-04",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. januar 2025.",
      "valid_from": "2024-12-04",
      "valid_to": null
    }
  ],
  "definitions": []
}
