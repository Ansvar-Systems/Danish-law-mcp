{
  "id": "2024:1754",
  "type": "statute",
  "title": "Bekendtgørelse om forretningsordenen for Adoptionsnævnet",
  "short_name": "BEK H#LOKDOK04",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1754/xml",
  "description": "Retsinformation source. DocumentId=DH002179; AccessionNumber=B20240175405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ud over formanden og næstformanden består Adoptionsnævnet af 8 andre medlemmer, heraf 4 medlemmer med lægelig sagkundskab (pædiatri, intern medicin, psykiatri og børne- og ungdomspsykiatri), en psykolog, en socialrådgiver og 2 lægmedlemmer. Stk. 2. Næstformanden træder i formandens sted, hvis formanden er forhindret."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nævnets væsentligste opgaver er: 1) At behandle klager over afgørelser, der er truffet af adoptionssamrådene, jf. kapitel 4, og føre tilsyn med adoptionssamrådene, jf. kapitel 5. 2) Ved national fremmedadoption at udvælge den godkendte ansøger, som skønnes bedst egnet til at adoptere et bestemt barn. 3) At udnævne et antal særligt sagkyndige børnelæger, der kan vejlede adoptionsansøgere i forbindelse med matchningsforslag. 4) At indsamle, bearbejde og formidle viden om adoption. 5) At udgive en årsberetning."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Nævnets formand tilrettelægger nævnets arbejde og leder nævnets møder. Stk. 2. Formanden varetager i samarbejde med sekretariatet nævnets daglige funktioner, herunder besvarelse af høringer og forespørgsler af overvejende faktuel karakter. Stk. 3. De øvrige medlemmer af nævnet orienteres efterfølgende om henvendelser til og fra nævnet, som er varetaget af formanden og sekretariatet efter stk. 2."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Formanden, eller den, som formanden bemyndiger hertil, repræsenterer nævnet."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ankestyrelsen stiller sekretariatsbistand til rådighed for Adoptionsnævnet. Stk. 2. Til sekretariatet kan knyttes sagkyndige som konsulenter. Stk. 3. Nævnet kan gøre brug af eksterne konsulenter, navnlig til at indsamle, bearbejde og formidle viden om adoption, jf. § 2, nr. 4."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sekretariatet yder nævnet bistand til nævnsarbejdet og forestår herunder den løbende ajourføring og supplering af nævnets viden om adoption."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Adoptionsnævnet udøver sin virksomhed på plenummøder, hvortil alle medlemmer indkaldes, på skriftligt grundlag med deltagelse af alle medlemmer og i voteringsgrupper, jf. kapitel 7. Stk. 2. Nævnet kan bemyndige et medlem eller flere medlemmer til at træffe beslutning om visse nærmere angivne forhold. Stk. 3. Nævnet kan bemyndige et medlem eller flere medlemmer eller sekretariatet til at udføre nævnets beslutninger."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Nævnet er beslutningsdygtigt, når mindst 5 medlemmer, herunder formanden eller næstformanden, deltager. 1. pkt. gælder ikke for sager omfattet af kapitel 7. Stk. 2. Beslutninger og afgørelser træffes ved almindeligt stemmeflertal. I tilfælde, hvor stemmerne står lige, er formandens stemme udslagsgivende."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Nævnets møder er ikke offentlige. Stk. 2. Nævnet kan bortset fra ved behandlingen af klagesager indkalde personer, der må antages at have særlig indsigt eller interesse heri, til at deltage under nævnets behandling af et dagsordenspunkt. Stk. 3. Sekretariatets medarbejdere kan efter formandens bestemmelse deltage i nævnets møder."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Et medlem skal så vidt muligt give meddelelse om helt eller delvist fravær. Stk. 2. Ved et medlems fravær indkaldes om muligt stedfortræderen."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Nævnet afholder møder på vedtagne mødedage og i øvrigt så ofte, som formanden finder behov herfor. Formanden skal indkalde til møde, når mindst to medlemmer anmoder herom. Formanden bestemmer varslet for mødeindkaldelsen."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Dagsordenen fastsættes af formanden. Stk. 2. Ethvert medlem kan forlange at få sat et punkt på dagsordenen. Stk. 3. Dagsordenen skal så vidt muligt være vedlagt det materiale, som er nødvendigt for nævnets behandling af dagsordenspunkterne. Stk. 4. Akterne i konkrete klagesager til behandling skal være til rådighed for medlemmerne i god tid inden mødet. I helt særlige tilfælde er det tilstrækkeligt, at akterne foreligger på mødet."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Sekretariatet udarbejder referat af hvert nævnsmøde. Stk. 2. Udkast til referat udsendes senest i forbindelse med indkaldelse til næste møde. Stk. 3. Indsigelser mod et referat fremsættes senest på førstkommende nævnsmøde."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Nævnets medlemmer er undergivet straffelovens og forvaltningslovens almindelige regler om tavshedspligt. Stk. 2. Nævnets medlemmer drager omsorg for, at materiale, der er modtaget i forbindelse med arbejdet i nævnet, ikke kommer udenforstående i hænde. Medlemmet skal ved fratræden tilbagegive fortroligt materiale, som den pågældende er i besiddelse af."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Når en klage er indgivet til Adoptionsnævnet, påhviler det sekretariatet at forberede sagen til nævnsbehandling. Sekretariatet skal herunder påse, at sagen er tilstrækkeligt oplyst."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Sekretariatet berammer, i samarbejde med formanden, det antal sager til det enkelte nævnsmøde, som det under hensyntagen til sagernes beskaffenhed og forsvarlige behandling er tidsmæssigt muligt at medtage på mødet."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Nævnet træffer i klagesager afgørelse ved mundtlig behandling på plenummøder, jf. dog stk. 2 og § 18. Stk. 2. Når særlige forhold begrunder det, kan formanden bestemme, at en klagesag behandles på skriftligt grundlag. Et medlem kan dog kræve, at sagen behandles på et plenummøde."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Formanden kan på egen hånd uden forelæggelse for nævnet træffe afgørelse om følgende: 1) Afvisning af en klage fra en person, som ikke er klageberettiget. 2) Afvisning af en klage, der efter sin beskaffenhed ikke kan behandles af nævnet. 3) Afvisning af en anmodning om genoptagelse af en sag, hvis der ikke er nye og væsentlige oplysninger. Stk. 2. De øvrige medlemmer af nævnet orienteres efterfølgende om de afgørelser, som formanden har truffet efter stk. 1."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Den, som er part i en klagesag, er berettiget til mundtligt over for nævnet at redegøre for sin opfattelse af sagen."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. For hvert nævnsmøde, hvor nævnet behandler klagesager efter § 17, føres en protokol, hvori angives følgende: 1) Nævnets beslutning vedrørende de enkelte klagesager med angivelse af stemmetallet. 2) Nævnets begrundelse for beslutningen tillige med en angivelse af de enkelte medlemmers standpunkter, hvis der har været uenighed. Stk. 2. Protokollen godkendes på mødet af de enkelte nævnsmedlemmer."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Det skal af nævnets afgørelse fremgå, om der har været enighed blandt nævnets medlemmer om voteringen, eller om der er afgivet dissens. Ved dissens skal stemmetallet fremgå af afgørelsen. Stk. 2. Sagens parter underrettes om den trufne afgørelse snarest muligt. Samtidig underrettes den myndighed, hvis afgørelse er blevet påklaget. Stk. 3. Nævnet offentliggør afgørelser af almen interesse i anonymiseret form."
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Adoptionsnævnet kan indkalde sager fra adoptionssamrådene til gennemgang. Stk. 2. Nævnet underretter adoptionssamrådet om resultatet af gennemgangen. Stk. 3. Nævnet kan ikke som led i sin tilsynsvirksomhed omgøre adoptionssamrådenes afgørelser."
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Nævnet kan afholde møder med adoptionssamrådene. Nævnet kan endvidere afgive vejledende udtalelser og henstillinger til adoptionssamrådene."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Nævnet underretter Ankestyrelsen om forhold, som giver anledning til administrative vanskeligheder."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. §§ 22-24 finder tilsvarende anvendelse for nævnets tilsynsvirksomhed over for færøske myndigheders behandling af sager om godkendelse som adoptant."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Når Familieretshuset sender en sag om national fremmedadoption til Adoptionsnævnet, foretager tre medlemmer af nævnet en gennemgang af sagen og gør sig herunder bekendt med de oplysninger i sagen, der vil kunne få betydning i forbindelse med en eventuel udvælgelse af ansøgeren i henhold til § 27. Stk. 2. Med henblik på at foretage en gennemgang som nævnt i stk. 1 udpeges en eller flere voteringsgrupper i nævnet. Det medlem af nævnet, der er socialrådgiver, eller dennes stedfortræder, er fast medlem i alle voteringsgrupper. Voteringsgruppens sammensætning kan varieres fra sag til sag. Stk. 3. Stk. 1 og 2 finder tilsvarende anvendelse, når myndighederne på Færøerne sender en sådan sag til nævnet."
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Når et barn ønskes bortadopteret ved national fremmedadoption, foretager det pædiatriske medlem af nævnet eller en pædiater tilknyttet nævnet en gennemgang af barnets sag. Voteringsgruppen, jf. § 26, stk. 2, udvælger efter indstilling fra det faste medlem i voteringsgrupperne herefter den af de godkendte ansøgere, der efter en konkret vurdering skønnes bedst egnet til at adoptere barnet. Stk. 2. De øvrige medlemmer af nævnet orienteres efterfølgende om beslutninger efter stk. 1."
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Sager, der er omfattet af dette kapitel, behandles på skriftligt grundlag."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Adoptionsnævnet kan bistå Ankestyrelsen med Adoptionsnævnets lægelige, psykologfaglige og socialfaglige kompetencer til brug for Ankestyrelsens behandling af konkrete sager om international adoption og Ankestyrelsens generelle virke som adoptionsformidlende organisation."
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Bekendtgørelsen træder i kraft den 1. januar 2025. Stk. 2. Bekendtgørelse nr. 1121 af 29. oktober 2024 om forretningsordenen for Adoptionsnævnet ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ud over formanden og næstformanden består Adoptionsnævnet af 8 andre medlemmer, heraf 4 medlemmer med lægelig sagkundskab (pædiatri, intern medicin, psykiatri og børne- og ungdomspsykiatri), en psykolog, en socialrådgiver og 2 lægmedlemmer. Stk. 2. Næstformanden træder i formandens sted, hvis formanden er forhindret.",
      "valid_from": "2024-12-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Nævnets væsentligste opgaver er: 1) At behandle klager over afgørelser, der er truffet af adoptionssamrådene, jf. kapitel 4, og føre tilsyn med adoptionssamrådene, jf. kapitel 5. 2) Ved national fremmedadoption at udvælge den godkendte ansøger, som skønnes bedst egnet til at adoptere et bestemt barn. 3) At udnævne et antal særligt sagkyndige børnelæger, der kan vejlede adoptionsansøgere i forbindelse med matchningsforslag. 4) At indsamle, bearbejde og formidle viden om adoption. 5) At udgive en årsberetning.",
      "valid_from": "2024-12-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Nævnets formand tilrettelægger nævnets arbejde og leder nævnets møder. Stk. 2. Formanden varetager i samarbejde med sekretariatet nævnets daglige funktioner, herunder besvarelse af høringer og forespørgsler af overvejende faktuel karakter. Stk. 3. De øvrige medlemmer af nævnet orienteres efterfølgende om henvendelser til og fra nævnet, som er varetaget af formanden og sekretariatet efter stk. 2.",
      "valid_from": "2024-12-30",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Formanden, eller den, som formanden bemyndiger hertil, repræsenterer nævnet.",
      "valid_from": "2024-12-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ankestyrelsen stiller sekretariatsbistand til rådighed for Adoptionsnævnet. Stk. 2. Til sekretariatet kan knyttes sagkyndige som konsulenter. Stk. 3. Nævnet kan gøre brug af eksterne konsulenter, navnlig til at indsamle, bearbejde og formidle viden om adoption, jf. § 2, nr. 4.",
      "valid_from": "2024-12-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Sekretariatet yder nævnet bistand til nævnsarbejdet og forestår herunder den løbende ajourføring og supplering af nævnets viden om adoption.",
      "valid_from": "2024-12-30",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Adoptionsnævnet udøver sin virksomhed på plenummøder, hvortil alle medlemmer indkaldes, på skriftligt grundlag med deltagelse af alle medlemmer og i voteringsgrupper, jf. kapitel 7. Stk. 2. Nævnet kan bemyndige et medlem eller flere medlemmer til at træffe beslutning om visse nærmere angivne forhold. Stk. 3. Nævnet kan bemyndige et medlem eller flere medlemmer eller sekretariatet til at udføre nævnets beslutninger.",
      "valid_from": "2024-12-30",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Nævnet er beslutningsdygtigt, når mindst 5 medlemmer, herunder formanden eller næstformanden, deltager. 1. pkt. gælder ikke for sager omfattet af kapitel 7. Stk. 2. Beslutninger og afgørelser træffes ved almindeligt stemmeflertal. I tilfælde, hvor stemmerne står lige, er formandens stemme udslagsgivende.",
      "valid_from": "2024-12-30",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Nævnets møder er ikke offentlige. Stk. 2. Nævnet kan bortset fra ved behandlingen af klagesager indkalde personer, der må antages at have særlig indsigt eller interesse heri, til at deltage under nævnets behandling af et dagsordenspunkt. Stk. 3. Sekretariatets medarbejdere kan efter formandens bestemmelse deltage i nævnets møder.",
      "valid_from": "2024-12-30",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Et medlem skal så vidt muligt give meddelelse om helt eller delvist fravær. Stk. 2. Ved et medlems fravær indkaldes om muligt stedfortræderen.",
      "valid_from": "2024-12-30",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Nævnet afholder møder på vedtagne mødedage og i øvrigt så ofte, som formanden finder behov herfor. Formanden skal indkalde til møde, når mindst to medlemmer anmoder herom. Formanden bestemmer varslet for mødeindkaldelsen.",
      "valid_from": "2024-12-30",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Dagsordenen fastsættes af formanden. Stk. 2. Ethvert medlem kan forlange at få sat et punkt på dagsordenen. Stk. 3. Dagsordenen skal så vidt muligt være vedlagt det materiale, som er nødvendigt for nævnets behandling af dagsordenspunkterne. Stk. 4. Akterne i konkrete klagesager til behandling skal være til rådighed for medlemmerne i god tid inden mødet. I helt særlige tilfælde er det tilstrækkeligt, at akterne foreligger på mødet.",
      "valid_from": "2024-12-30",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Sekretariatet udarbejder referat af hvert nævnsmøde. Stk. 2. Udkast til referat udsendes senest i forbindelse med indkaldelse til næste møde. Stk. 3. Indsigelser mod et referat fremsættes senest på førstkommende nævnsmøde.",
      "valid_from": "2024-12-30",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Nævnets medlemmer er undergivet straffelovens og forvaltningslovens almindelige regler om tavshedspligt. Stk. 2. Nævnets medlemmer drager omsorg for, at materiale, der er modtaget i forbindelse med arbejdet i nævnet, ikke kommer udenforstående i hænde. Medlemmet skal ved fratræden tilbagegive fortroligt materiale, som den pågældende er i besiddelse af.",
      "valid_from": "2024-12-30",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Når en klage er indgivet til Adoptionsnævnet, påhviler det sekretariatet at forberede sagen til nævnsbehandling. Sekretariatet skal herunder påse, at sagen er tilstrækkeligt oplyst.",
      "valid_from": "2024-12-30",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Sekretariatet berammer, i samarbejde med formanden, det antal sager til det enkelte nævnsmøde, som det under hensyntagen til sagernes beskaffenhed og forsvarlige behandling er tidsmæssigt muligt at medtage på mødet.",
      "valid_from": "2024-12-30",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Nævnet træffer i klagesager afgørelse ved mundtlig behandling på plenummøder, jf. dog stk. 2 og § 18. Stk. 2. Når særlige forhold begrunder det, kan formanden bestemme, at en klagesag behandles på skriftligt grundlag. Et medlem kan dog kræve, at sagen behandles på et plenummøde.",
      "valid_from": "2024-12-30",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Formanden kan på egen hånd uden forelæggelse for nævnet træffe afgørelse om følgende: 1) Afvisning af en klage fra en person, som ikke er klageberettiget. 2) Afvisning af en klage, der efter sin beskaffenhed ikke kan behandles af nævnet. 3) Afvisning af en anmodning om genoptagelse af en sag, hvis der ikke er nye og væsentlige oplysninger. Stk. 2. De øvrige medlemmer af nævnet orienteres efterfølgende om de afgørelser, som formanden har truffet efter stk. 1.",
      "valid_from": "2024-12-30",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Den, som er part i en klagesag, er berettiget til mundtligt over for nævnet at redegøre for sin opfattelse af sagen.",
      "valid_from": "2024-12-30",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. For hvert nævnsmøde, hvor nævnet behandler klagesager efter § 17, føres en protokol, hvori angives følgende: 1) Nævnets beslutning vedrørende de enkelte klagesager med angivelse af stemmetallet. 2) Nævnets begrundelse for beslutningen tillige med en angivelse af de enkelte medlemmers standpunkter, hvis der har været uenighed. Stk. 2. Protokollen godkendes på mødet af de enkelte nævnsmedlemmer.",
      "valid_from": "2024-12-30",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Det skal af nævnets afgørelse fremgå, om der har været enighed blandt nævnets medlemmer om voteringen, eller om der er afgivet dissens. Ved dissens skal stemmetallet fremgå af afgørelsen. Stk. 2. Sagens parter underrettes om den trufne afgørelse snarest muligt. Samtidig underrettes den myndighed, hvis afgørelse er blevet påklaget. Stk. 3. Nævnet offentliggør afgørelser af almen interesse i anonymiseret form.",
      "valid_from": "2024-12-30",
      "valid_to": null
    },
    {
      "provision_ref": "5:22",
      "chapter": "5",
      "section": "22",
      "content": "§ 22. Adoptionsnævnet kan indkalde sager fra adoptionssamrådene til gennemgang. Stk. 2. Nævnet underretter adoptionssamrådet om resultatet af gennemgangen. Stk. 3. Nævnet kan ikke som led i sin tilsynsvirksomhed omgøre adoptionssamrådenes afgørelser.",
      "valid_from": "2024-12-30",
      "valid_to": null
    },
    {
      "provision_ref": "5:23",
      "chapter": "5",
      "section": "23",
      "content": "§ 23. Nævnet kan afholde møder med adoptionssamrådene. Nævnet kan endvidere afgive vejledende udtalelser og henstillinger til adoptionssamrådene.",
      "valid_from": "2024-12-30",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Nævnet underretter Ankestyrelsen om forhold, som giver anledning til administrative vanskeligheder.",
      "valid_from": "2024-12-30",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. §§ 22-24 finder tilsvarende anvendelse for nævnets tilsynsvirksomhed over for færøske myndigheders behandling af sager om godkendelse som adoptant.",
      "valid_from": "2024-12-30",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Når Familieretshuset sender en sag om national fremmedadoption til Adoptionsnævnet, foretager tre medlemmer af nævnet en gennemgang af sagen og gør sig herunder bekendt med de oplysninger i sagen, der vil kunne få betydning i forbindelse med en eventuel udvælgelse af ansøgeren i henhold til § 27. Stk. 2. Med henblik på at foretage en gennemgang som nævnt i stk. 1 udpeges en eller flere voteringsgrupper i nævnet. Det medlem af nævnet, der er socialrådgiver, eller dennes stedfortræder, er fast medlem i alle voteringsgrupper. Voteringsgruppens sammensætning kan varieres fra sag til sag. Stk. 3. Stk. 1 og 2 finder tilsvarende anvendelse, når myndighederne på Færøerne sender en sådan sag til nævnet.",
      "valid_from": "2024-12-30",
      "valid_to": null
    },
    {
      "provision_ref": "6:27",
      "chapter": "6",
      "section": "27",
      "content": "§ 27. Når et barn ønskes bortadopteret ved national fremmedadoption, foretager det pædiatriske medlem af nævnet eller en pædiater tilknyttet nævnet en gennemgang af barnets sag. Voteringsgruppen, jf. § 26, stk. 2, udvælger efter indstilling fra det faste medlem i voteringsgrupperne herefter den af de godkendte ansøgere, der efter en konkret vurdering skønnes bedst egnet til at adoptere barnet. Stk. 2. De øvrige medlemmer af nævnet orienteres efterfølgende om beslutninger efter stk. 1.",
      "valid_from": "2024-12-30",
      "valid_to": null
    },
    {
      "provision_ref": "6:28",
      "chapter": "6",
      "section": "28",
      "content": "§ 28. Sager, der er omfattet af dette kapitel, behandles på skriftligt grundlag.",
      "valid_from": "2024-12-30",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Adoptionsnævnet kan bistå Ankestyrelsen med Adoptionsnævnets lægelige, psykologfaglige og socialfaglige kompetencer til brug for Ankestyrelsens behandling af konkrete sager om international adoption og Ankestyrelsens generelle virke som adoptionsformidlende organisation.",
      "valid_from": "2024-12-30",
      "valid_to": null
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Bekendtgørelsen træder i kraft den 1. januar 2025. Stk. 2. Bekendtgørelse nr. 1121 af 29. oktober 2024 om forretningsordenen for Adoptionsnævnet ophæves.",
      "valid_from": "2024-12-30",
      "valid_to": null
    }
  ],
  "definitions": []
}
