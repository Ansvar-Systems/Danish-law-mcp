{
  "id": "2025:1573",
  "type": "statute",
  "title": "Bekendtgørelse om anvendelse af plantebeskyttelsesmidler på golfbaner",
  "short_name": "BEK H#LOKDOK04",
  "status": "in_force",
  "issued_date": "2025-12-05",
  "url": "https://www.retsinformation.dk/eli/lta/2025/1573/xml",
  "description": "Retsinformation source. DocumentId=DD000641; AccessionNumber=B20250157305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om anvendelse af plantebeskyttelsesmidler på golfbaner og driftsmæssige aspekter i tilknytning til anvendelsen af plantebeskyttelsesmidler. Ved tilrettelæggelse af driften af en golfbane skal det sikres, at der anvendes så begrænsede mængder plantebeskyttelsesmidler som muligt, og at de anvendte plantebeskyttelsesmidler har så begrænset påvirkning som muligt på miljøet og sundheden. Stk. 2. Denne bekendtgørelse fastsætter endvidere regler om registrering af oplysninger om anvendelse af plantebeskyttelsesmidler, der supplerer artikel 67, stk. 1, 1. afsnit, 2. pkt., i plantebeskyttelsesmiddelforordningen og Kommissionens gennemførelsesforordning om registre over plantebeskyttelsesmidler. Stk. 3. Bekæmpelse af muldvarpe og mosegrise ved anvendelse af plantebeskyttelsesmidler er ikke omfattet af denne bekendtgørelse."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Elektronisk format: Maskinlæsbart filformat, der er struktureret på en sådan måde, at softwareapplikationer nemt kan identificere, genkende og uddrage specifikke data, herunder individuelle oplysninger og deres interne struktur, jf. artikel 2 i Kommissionens gennemførelsesforordning om registre over plantebeskyttelsesmidler, jf. artikel 2, nr. 13, i Europa-Parlamentets og Rådets direktiv (EU) 2019/1024 af 20. juni 2019 om åbne data og videregivelse af den offentlige sektors informationer (omarbejdning). 2) Fairway: Den del af en golfbane beliggende mellem hvert enkelt golfhuls teested og green og som er klippet. 3) Golfbane: Et areal, der minimum består af en 9-huls golfbane og som er udlagt til golfspil, bestående af et eller flere af følgende baneelementer: Greens, teesteder, fairways, rough, semirough, træningsområde og natur. 4) Green: Det tætklippede areal omkring golfhullet, herunder forgreen. 5) Kommissionens gennemførelsesforordning om registre over plantebeskyttelsesmidler: Kommissionens gennemførelsesforordning (EU) 2023/564 af 10. marts 2023 om indholdet og formatet af registre over plantebeskyttelsesmidler ført af professionelle brugere i henhold til Europa-Parlamentets og Rådets forordning (EF) nr. 1107/2009. 6) Natur: Arealer omfattet af § 3 i lov om naturbeskyttelse, og arealer med vegetation, der ikke er nævnt under punkt 2, 4, 11, 12, 14 og 15, samt stier, bunkers og hazards. 7) Pesticidbelastning: Belastningen af miljø og sundhed ved anvendelsen af plantebeskyttelsesmidler. 8) Plantebeskyttelsesmiddelforordningen: Europa-Parlamentets og Rådets forordning (EF) 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF med senere ændringer. 9) Plantebeskyttelsesmidler: De bekæmpelsesmidler, der godkendes efter plantebeskyttelsesmiddelforordningen. 10) Professionelle brugere: Enhver person, der anvender plantebeskyttelsesmidler i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i både landbrugssektoren og andre sektorer, jf. artikel 3, nr. 25, i plantebeskyttelsesmiddelforordningen, jf. artikel 3, nr. 1, i Europa-Parlamentets og Rådets direktiv 2009/128/EF af 21. oktober 2009 om en ramme for Fællesskabets indsats for en bæredygtig anvendelse af pesticider med senere ændringer. 11) Rough: Den del af golfbanen mellem teestedet og green, der ikke er klippet som fairway, men som har højt græs, buske, træer, lyng eller anden vegetation samt waste areas, der vanskeliggør spillet. 12) Semi-rough: Områder langs fairway, hvor græsset er lidt højere end på fairway. 13) Sprøjtejournal: Register, som professionelle brugere af plantebeskyttelsesmidler fører i overensstemmelse med artikel 67, stk. 1, 1. afsnit, 2. pkt., i plantebeskyttelsesmiddelforordningen, artikel 1, stk. 1, jf. bilaget, og artikel 2 og 3, i Kommissionens gennemførelsesforordning om registre over plantebeskyttelsesmidler og § 8, stk. 2, 3 og 5, i denne bekendtgørelse. 14) Teested: Startstedet på et golfhul, hvor det er tilladt at anvende tee. 15) Træningsområde: Driving-range, indspilsgreen, pitch bane, putting-green og lignende arealer."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den ansvarlige for driften af en golfbane skal sikre overholdelsen af de pligter, der pålægges i bekendtgørelsen i relation til anvendelsen af plantebeskyttelsesmidler på en golfbane, med henblik på at begrænse den negative virkning på miljøet og sundheden forårsaget af denne anvendelse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved nyanlæg og større omlægninger af golfbanen skal placeringen og udformningen af golfbanen så vidt muligt fastlægges således, at det må forventes at medføre et så begrænset behov for anvendelse af plantebeskyttelsesmidler som muligt."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Driften af golfbanen skal tilrettelægges således, at skader på golfbanen forårsaget af skadevoldere i form af plantesygdomme, insektangreb og forekomst af ukrudtsarter, heriblandt invasive plantearter, forebygges eller minimeres ved hjælp af kulturtekniske foranstaltninger og ved at skabe gode lys- og luftforhold."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ved konstatering af plantesygdomme, insektangreb eller forekomst af ukrudtsarter på golfbanen, skal mulige alternativer til anvendelse af plantebeskyttelsesmidler undersøges, før der træffes beslutning om brug af plantebeskyttelsesmidler. Stk. 2. Såfremt skadevolderen ikke kan håndteres uden anvendelse af plantebeskyttelsesmidler, skal det relevante plantebeskyttelsesmiddel med den mindste samlede belastning af miljø og sundhed anvendes til pletvis behandling."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ved anvendelsen af plantebeskyttelsesmidler på golfbaner må den årlige samlede pesticidbelastning pr. ha for alle seks angivne baneelementer i bilag 1 ikke overstige de belastningslofter, som er angivet for hver gruppe af plantebeskyttelsesmidler (ukrudtsmiddel, svampemiddel, insektmiddel og vækstreguleringsmiddel) i bilag 1. Stk. 2. Plantebeskyttelsesmidler, der er tilladt til brug i økologisk jordbrug efter de til enhver tid gældende regler på området, og som samtidig er godkendt til anvendelse på golfbaner, medregnes ikke i beregningen af et belastningsloft, jf. stk. 1. Stk. 3. Bekæmpelse af invasive plantearter skal fortrinsvis foregå uden brug af plantebeskyttelsesmidler. Såfremt det i særlige tilfælde vurderes nødvendigt at anvende plantebeskyttelsesmidler til dette formål, skal de mængder, der bruges hertil, ikke indgå i beregningen af pesticidbelastningen, jf. stk. 1. Stk. 4. Miljøstyrelsen vurderer mindst hvert tredje år, om niveauerne af de angivne belastningslofter, jf. stk. 1, skal ændres."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Professionelle brugere af plantebeskyttelsesmidler skal for hver enkelt golfbane føre sprøjtejournal, der omfatter oplysninger om de plantebeskyttelsesmidler, de anvender, jf. artikel 67, stk. 1, 1. afsnit, 2. pkt., i plantebeskyttelsesmiddelforordningen, og artikel 1, stk. 1, jf. bilaget, og artikel 2 og 3 i Kommissionens gennemførelsesforordning om registre over plantebeskyttelsesmidler. Sprøjtejournalen skal opbevares i mindst tre år efter det kalenderår, hvor plantebeskyttelsesmidlet blev anvendt. Stk. 2. Professionelle brugere af plantebeskyttelsesmidler skal endvidere registrere og opbevare oplysninger i sprøjtejournalen, som omfatter CVR-nr. for den virksomhed, der er ansvarlig for driften af golfbanen, jf. § 3, hvorpå der anvendes plantebeskyttelsesmidler, og CVR-nr. for den eksterne professionelle bruger, som har behandlet et areal på golfbanen med plantebeskyttelsesmidler, såfremt brugeren adskiller sig fra førstnævnte virksomhed. Stk. 3. Det areal af golfbanen, som er behandlet med plantebeskyttelsesmidler, skal identificeres med banenummer, hulnummer og baneelement, jf. § 2, nr. 2, 4, 6, 11, 12, 14 og 15. Stk. 4. Sker registreringen af oplysninger i papirform, skal oplysningerne overføres til et elektronisk format inden 30 dage fra anvendelsen af plantebeskyttelsesmidlet, jf. artikel 3, stk. 2, 1. pkt., i Kommissionens gennemførelsesforordning om registre over plantebeskyttelsesmidler, jf. dog stk. 5. Stk. 5. I perioden fra den 1. januar 2027 til og med den 31. december 2029 skal professionelle brugere, som registrerer oplysninger om anvendelsen af plantebeskyttelsesmidler i papirform, overføre disse oplysninger til et elektronisk format én gang årligt inden den 31. januar i året efter det kalenderår, hvor plantebeskyttelsesmidlet blev anvendt."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Den forbrugte mængde af plantebeskyttelsesmidler skal årligt indberettes digitalt til Miljøstyrelsen senest den 1. marts for det foregående kalenderår via hjemmesiden virk.dk og ved brug af indberetningsportalen Greendata. Der skal benyttes MitID-erhverv. På den baggrund beregnes den enkelte banes pesticidbelastning pr. ha for hver gruppe af plantebeskyttelsesmidler. Stk. 2. For den enkelte golfbane skal der ske indberetning af arealets størrelse af hvert enkelt baneelement (greens, teesteder, fairway, semi-rough, rough og natur) samt forbruget af de enkelte plantebeskyttelsesmidler på hvert baneelement. Indberetningen skal ske for hver gruppe af plantebeskyttelsesmidler (ukrudtsmidler, svampemidler, insektmidler og vækstreguleringsmidler). Stk. 3. Miljøstyrelsen offentliggør på sin hjemmeside udvalgte oplysninger om det samlede forbrug- og belastningstal for golfbaner baseret på indberetningerne om forbrug af plantebeskyttelsesmidler, jf. stk. 1."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Tilsyn og kontrol med overholdelse af reglerne i bekendtgørelsen, plantebeskyttelsesmiddelforordningen og Kommissionens gennemførelsesforordning om registre over plantebeskyttelsesmidler vedrørende forhold omfattet af denne bekendtgørelse udøves af Miljøstyrelsen, jf. kemikalielovens regler herom. Stk. 2. Styrelsen for Grøn Arealomlægning og Vandmiljø bistår Miljøstyrelsen med at føre tilsyn med overholdelse af artikel 67, stk. 1, 1. afsnit, 2. pkt., i plantebeskyttelsesmiddelforordningen, artikel 1-3 og artikel 4, stk. 3, i Kommissionens gennemførelsesforordning om registre over plantebeskyttelsesmidler og § 8, stk. 2, 3 og 5, i denne bekendtgørelse."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Miljøstyrelsen kan dispensere fra belastningslofterne i bilag 1, jf. § 7, i forbindelse med nyanlæg eller væsentlig omlægning af golfbaner. Miljøstyrelsen kan, på baggrund af en ansøgning indgivet senest i forbindelse med åbningen af en ny golfbane eller ved åbningen efter en væsentlig omlægning af en eksisterende golfbane, give dispensation til brug af plantebeskyttelsesmidler for de første tre år efter ibrugtagning af den nyanlagte eller omlagte golfbane, såfremt brugen af plantebeskyttelsesmidler forventes at medføre en overskridelse af belastningslofterne. Stk. 2. Miljøstyrelsen kan i særlige tilfælde dispensere fra reglerne i § 8, stk. 2, 3 og 5, om føring af en sprøjtejournal. Stk. 3. Miljøstyrelsen kan efter anmodning i helt særlige tilfælde dispensere fra kravet i § 9, stk. 1 og 2, om, at indberetningen skal foregå digitalt. Stk. 4. En dispensation, jf. stk. 1-3, kan gøres betinget af overholdelse af nærmere fastsatte vilkår."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser truffet af Miljøstyrelsen efter denne bekendtgørelse kan ikke påklages til anden administrativ myndighed."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Medmindre højere straf er forskyldt efter anden lovgivning, straffes med bøde den, der 1) ikke overholder de i bilag 1 angivne samlede belastningslofter for grupper af plantebeskyttelsesmidler, jf. § 7, stk. 1, 2) undlader at føre eller opbevare en sprøjtejournal efter artikel 67, stk. 1, 1. afsnit, 2. pkt., i plantebeskyttelsesmiddelforordningen og artikel 1, stk. 1, jf. bilaget, og artikel 2 og 3 i Kommissionens gennemførelsesforordning om registre over plantebeskyttelsesmidler, jf. § 59, stk. 1, nr. 1, i kemikalieloven, 3) undlader at registrere og opbevare oplysninger i en sprøjtejournal efter § 8, stk. 2, 3 og 5, i denne bekendtgørelse, 4) undlader efter artikel 4, stk. 1 og 2, i Kommissionens gennemførelsesforordning om registre over plantebeskyttelsesmidler at udlevere oplysninger, som er inkluderet i sprøjtejournalen, til Miljøstyrelsen, 5) undlader efter artikel 4, stk. 3, i Kommissionens gennemførelsesforordning om registre over plantebeskyttelsesmidler at give adgang til eller udlevere en kopi af sprøjtejournalen uden unødigt ophold, efter denne er ført, eller uden unødige begrænsninger til personer eller virksomheder, som vedkommende har indgået kontraktretlig aftale med, 6) undlader at indberette oplysninger til Miljøstyrelsen om forbruget af plantebeskyttelsesmidler efter reglerne i § 9, stk. 1 og 2, eller 7) tilsidesætter vilkår knyttet til en dispensation efter § 11. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. januar 2026. Stk. 2. Bekendtgørelse nr. 1515 af 6. december 2023 om anvendelse af plantebeskyttelsesmidler på golfbaner ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om anvendelse af plantebeskyttelsesmidler på golfbaner og driftsmæssige aspekter i tilknytning til anvendelsen af plantebeskyttelsesmidler. Ved tilrettelæggelse af driften af en golfbane skal det sikres, at der anvendes så begrænsede mængder plantebeskyttelsesmidler som muligt, og at de anvendte plantebeskyttelsesmidler har så begrænset påvirkning som muligt på miljøet og sundheden. Stk. 2. Denne bekendtgørelse fastsætter endvidere regler om registrering af oplysninger om anvendelse af plantebeskyttelsesmidler, der supplerer artikel 67, stk. 1, 1. afsnit, 2. pkt., i plantebeskyttelsesmiddelforordningen og Kommissionens gennemførelsesforordning om registre over plantebeskyttelsesmidler. Stk. 3. Bekæmpelse af muldvarpe og mosegrise ved anvendelse af plantebeskyttelsesmidler er ikke omfattet af denne bekendtgørelse.",
      "valid_from": "2025-12-05",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Elektronisk format: Maskinlæsbart filformat, der er struktureret på en sådan måde, at softwareapplikationer nemt kan identificere, genkende og uddrage specifikke data, herunder individuelle oplysninger og deres interne struktur, jf. artikel 2 i Kommissionens gennemførelsesforordning om registre over plantebeskyttelsesmidler, jf. artikel 2, nr. 13, i Europa-Parlamentets og Rådets direktiv (EU) 2019/1024 af 20. juni 2019 om åbne data og videregivelse af den offentlige sektors informationer (omarbejdning). 2) Fairway: Den del af en golfbane beliggende mellem hvert enkelt golfhuls teested og green og som er klippet. 3) Golfbane: Et areal, der minimum består af en 9-huls golfbane og som er udlagt til golfspil, bestående af et eller flere af følgende baneelementer: Greens, teesteder, fairways, rough, semirough, træningsområde og natur. 4) Green: Det tætklippede areal omkring golfhullet, herunder forgreen. 5) Kommissionens gennemførelsesforordning om registre over plantebeskyttelsesmidler: Kommissionens gennemførelsesforordning (EU) 2023/564 af 10. marts 2023 om indholdet og formatet af registre over plantebeskyttelsesmidler ført af professionelle brugere i henhold til Europa-Parlamentets og Rådets forordning (EF) nr. 1107/2009. 6) Natur: Arealer omfattet af § 3 i lov om naturbeskyttelse, og arealer med vegetation, der ikke er nævnt under punkt 2, 4, 11, 12, 14 og 15, samt stier, bunkers og hazards. 7) Pesticidbelastning: Belastningen af miljø og sundhed ved anvendelsen af plantebeskyttelsesmidler. 8) Plantebeskyttelsesmiddelforordningen: Europa-Parlamentets og Rådets forordning (EF) 1107/2009 af 21. oktober 2009 om markedsføring af plantebeskyttelsesmidler og om ophævelse af Rådets direktiv 79/117/EØF og 91/414/EØF med senere ændringer. 9) Plantebeskyttelsesmidler: De bekæmpelsesmidler, der godkendes efter plantebeskyttelsesmiddelforordningen. 10) Professionelle brugere: Enhver person, der anvender plantebeskyttelsesmidler i forbindelse med sine erhvervsmæssige aktiviteter, herunder sprøjteførere, teknikere, arbejdsgivere og selvstændige i både landbrugssektoren og andre sektorer, jf. artikel 3, nr. 25, i plantebeskyttelsesmiddelforordningen, jf. artikel 3, nr. 1, i Europa-Parlamentets og Rådets direktiv 2009/128/EF af 21. oktober 2009 om en ramme for Fællesskabets indsats for en bæredygtig anvendelse af pesticider med senere ændringer. 11) Rough: Den del af golfbanen mellem teestedet og green, der ikke er klippet som fairway, men som har højt græs, buske, træer, lyng eller anden vegetation samt waste areas, der vanskeliggør spillet. 12) Semi-rough: Områder langs fairway, hvor græsset er lidt højere end på fairway. 13) Sprøjtejournal: Register, som professionelle brugere af plantebeskyttelsesmidler fører i overensstemmelse med artikel 67, stk. 1, 1. afsnit, 2. pkt., i plantebeskyttelsesmiddelforordningen, artikel 1, stk. 1, jf. bilaget, og artikel 2 og 3, i Kommissionens gennemførelsesforordning om registre over plantebeskyttelsesmidler og § 8, stk. 2, 3 og 5, i denne bekendtgørelse. 14) Teested: Startstedet på et golfhul, hvor det er tilladt at anvende tee. 15) Træningsområde: Driving-range, indspilsgreen, pitch bane, putting-green og lignende arealer.",
      "valid_from": "2025-12-05",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Den ansvarlige for driften af en golfbane skal sikre overholdelsen af de pligter, der pålægges i bekendtgørelsen i relation til anvendelsen af plantebeskyttelsesmidler på en golfbane, med henblik på at begrænse den negative virkning på miljøet og sundheden forårsaget af denne anvendelse.",
      "valid_from": "2025-12-05",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Ved nyanlæg og større omlægninger af golfbanen skal placeringen og udformningen af golfbanen så vidt muligt fastlægges således, at det må forventes at medføre et så begrænset behov for anvendelse af plantebeskyttelsesmidler som muligt.",
      "valid_from": "2025-12-05",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Driften af golfbanen skal tilrettelægges således, at skader på golfbanen forårsaget af skadevoldere i form af plantesygdomme, insektangreb og forekomst af ukrudtsarter, heriblandt invasive plantearter, forebygges eller minimeres ved hjælp af kulturtekniske foranstaltninger og ved at skabe gode lys- og luftforhold.",
      "valid_from": "2025-12-05",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Ved konstatering af plantesygdomme, insektangreb eller forekomst af ukrudtsarter på golfbanen, skal mulige alternativer til anvendelse af plantebeskyttelsesmidler undersøges, før der træffes beslutning om brug af plantebeskyttelsesmidler. Stk. 2. Såfremt skadevolderen ikke kan håndteres uden anvendelse af plantebeskyttelsesmidler, skal det relevante plantebeskyttelsesmiddel med den mindste samlede belastning af miljø og sundhed anvendes til pletvis behandling.",
      "valid_from": "2025-12-05",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Ved anvendelsen af plantebeskyttelsesmidler på golfbaner må den årlige samlede pesticidbelastning pr. ha for alle seks angivne baneelementer i bilag 1 ikke overstige de belastningslofter, som er angivet for hver gruppe af plantebeskyttelsesmidler (ukrudtsmiddel, svampemiddel, insektmiddel og vækstreguleringsmiddel) i bilag 1. Stk. 2. Plantebeskyttelsesmidler, der er tilladt til brug i økologisk jordbrug efter de til enhver tid gældende regler på området, og som samtidig er godkendt til anvendelse på golfbaner, medregnes ikke i beregningen af et belastningsloft, jf. stk. 1. Stk. 3. Bekæmpelse af invasive plantearter skal fortrinsvis foregå uden brug af plantebeskyttelsesmidler. Såfremt det i særlige tilfælde vurderes nødvendigt at anvende plantebeskyttelsesmidler til dette formål, skal de mængder, der bruges hertil, ikke indgå i beregningen af pesticidbelastningen, jf. stk. 1. Stk. 4. Miljøstyrelsen vurderer mindst hvert tredje år, om niveauerne af de angivne belastningslofter, jf. stk. 1, skal ændres.",
      "valid_from": "2025-12-05",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Professionelle brugere af plantebeskyttelsesmidler skal for hver enkelt golfbane føre sprøjtejournal, der omfatter oplysninger om de plantebeskyttelsesmidler, de anvender, jf. artikel 67, stk. 1, 1. afsnit, 2. pkt., i plantebeskyttelsesmiddelforordningen, og artikel 1, stk. 1, jf. bilaget, og artikel 2 og 3 i Kommissionens gennemførelsesforordning om registre over plantebeskyttelsesmidler. Sprøjtejournalen skal opbevares i mindst tre år efter det kalenderår, hvor plantebeskyttelsesmidlet blev anvendt. Stk. 2. Professionelle brugere af plantebeskyttelsesmidler skal endvidere registrere og opbevare oplysninger i sprøjtejournalen, som omfatter CVR-nr. for den virksomhed, der er ansvarlig for driften af golfbanen, jf. § 3, hvorpå der anvendes plantebeskyttelsesmidler, og CVR-nr. for den eksterne professionelle bruger, som har behandlet et areal på golfbanen med plantebeskyttelsesmidler, såfremt brugeren adskiller sig fra førstnævnte virksomhed. Stk. 3. Det areal af golfbanen, som er behandlet med plantebeskyttelsesmidler, skal identificeres med banenummer, hulnummer og baneelement, jf. § 2, nr. 2, 4, 6, 11, 12, 14 og 15. Stk. 4. Sker registreringen af oplysninger i papirform, skal oplysningerne overføres til et elektronisk format inden 30 dage fra anvendelsen af plantebeskyttelsesmidlet, jf. artikel 3, stk. 2, 1. pkt., i Kommissionens gennemførelsesforordning om registre over plantebeskyttelsesmidler, jf. dog stk. 5. Stk. 5. I perioden fra den 1. januar 2027 til og med den 31. december 2029 skal professionelle brugere, som registrerer oplysninger om anvendelsen af plantebeskyttelsesmidler i papirform, overføre disse oplysninger til et elektronisk format én gang årligt inden den 31. januar i året efter det kalenderår, hvor plantebeskyttelsesmidlet blev anvendt.",
      "valid_from": "2025-12-05",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Den forbrugte mængde af plantebeskyttelsesmidler skal årligt indberettes digitalt til Miljøstyrelsen senest den 1. marts for det foregående kalenderår via hjemmesiden virk.dk og ved brug af indberetningsportalen Greendata. Der skal benyttes MitID-erhverv. På den baggrund beregnes den enkelte banes pesticidbelastning pr. ha for hver gruppe af plantebeskyttelsesmidler. Stk. 2. For den enkelte golfbane skal der ske indberetning af arealets størrelse af hvert enkelt baneelement (greens, teesteder, fairway, semi-rough, rough og natur) samt forbruget af de enkelte plantebeskyttelsesmidler på hvert baneelement. Indberetningen skal ske for hver gruppe af plantebeskyttelsesmidler (ukrudtsmidler, svampemidler, insektmidler og vækstreguleringsmidler). Stk. 3. Miljøstyrelsen offentliggør på sin hjemmeside udvalgte oplysninger om det samlede forbrug- og belastningstal for golfbaner baseret på indberetningerne om forbrug af plantebeskyttelsesmidler, jf. stk. 1.",
      "valid_from": "2025-12-05",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Tilsyn og kontrol med overholdelse af reglerne i bekendtgørelsen, plantebeskyttelsesmiddelforordningen og Kommissionens gennemførelsesforordning om registre over plantebeskyttelsesmidler vedrørende forhold omfattet af denne bekendtgørelse udøves af Miljøstyrelsen, jf. kemikalielovens regler herom. Stk. 2. Styrelsen for Grøn Arealomlægning og Vandmiljø bistår Miljøstyrelsen med at føre tilsyn med overholdelse af artikel 67, stk. 1, 1. afsnit, 2. pkt., i plantebeskyttelsesmiddelforordningen, artikel 1-3 og artikel 4, stk. 3, i Kommissionens gennemførelsesforordning om registre over plantebeskyttelsesmidler og § 8, stk. 2, 3 og 5, i denne bekendtgørelse.",
      "valid_from": "2025-12-05",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Miljøstyrelsen kan dispensere fra belastningslofterne i bilag 1, jf. § 7, i forbindelse med nyanlæg eller væsentlig omlægning af golfbaner. Miljøstyrelsen kan, på baggrund af en ansøgning indgivet senest i forbindelse med åbningen af en ny golfbane eller ved åbningen efter en væsentlig omlægning af en eksisterende golfbane, give dispensation til brug af plantebeskyttelsesmidler for de første tre år efter ibrugtagning af den nyanlagte eller omlagte golfbane, såfremt brugen af plantebeskyttelsesmidler forventes at medføre en overskridelse af belastningslofterne. Stk. 2. Miljøstyrelsen kan i særlige tilfælde dispensere fra reglerne i § 8, stk. 2, 3 og 5, om føring af en sprøjtejournal. Stk. 3. Miljøstyrelsen kan efter anmodning i helt særlige tilfælde dispensere fra kravet i § 9, stk. 1 og 2, om, at indberetningen skal foregå digitalt. Stk. 4. En dispensation, jf. stk. 1-3, kan gøres betinget af overholdelse af nærmere fastsatte vilkår.",
      "valid_from": "2025-12-05",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Afgørelser truffet af Miljøstyrelsen efter denne bekendtgørelse kan ikke påklages til anden administrativ myndighed.",
      "valid_from": "2025-12-05",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Medmindre højere straf er forskyldt efter anden lovgivning, straffes med bøde den, der 1) ikke overholder de i bilag 1 angivne samlede belastningslofter for grupper af plantebeskyttelsesmidler, jf. § 7, stk. 1, 2) undlader at føre eller opbevare en sprøjtejournal efter artikel 67, stk. 1, 1. afsnit, 2. pkt., i plantebeskyttelsesmiddelforordningen og artikel 1, stk. 1, jf. bilaget, og artikel 2 og 3 i Kommissionens gennemførelsesforordning om registre over plantebeskyttelsesmidler, jf. § 59, stk. 1, nr. 1, i kemikalieloven, 3) undlader at registrere og opbevare oplysninger i en sprøjtejournal efter § 8, stk. 2, 3 og 5, i denne bekendtgørelse, 4) undlader efter artikel 4, stk. 1 og 2, i Kommissionens gennemførelsesforordning om registre over plantebeskyttelsesmidler at udlevere oplysninger, som er inkluderet i sprøjtejournalen, til Miljøstyrelsen, 5) undlader efter artikel 4, stk. 3, i Kommissionens gennemførelsesforordning om registre over plantebeskyttelsesmidler at give adgang til eller udlevere en kopi af sprøjtejournalen uden unødigt ophold, efter denne er ført, eller uden unødige begrænsninger til personer eller virksomheder, som vedkommende har indgået kontraktretlig aftale med, 6) undlader at indberette oplysninger til Miljøstyrelsen om forbruget af plantebeskyttelsesmidler efter reglerne i § 9, stk. 1 og 2, eller 7) tilsidesætter vilkår knyttet til en dispensation efter § 11. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2025-12-05",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft den 1. januar 2026. Stk. 2. Bekendtgørelse nr. 1515 af 6. december 2023 om anvendelse af plantebeskyttelsesmidler på golfbaner ophæves.",
      "valid_from": "2025-12-05",
      "valid_to": null
    }
  ],
  "definitions": []
}
