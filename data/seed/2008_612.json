{
  "id": "2008:612",
  "type": "statute",
  "title": "Bekendtgørelse om indretning af tekniske hjælpemidler",
  "short_name": "BEK H#LOKDOK04",
  "status": "in_force",
  "issued_date": "2008-06-25",
  "url": "https://www.retsinformation.dk/eli/lta/2008/612/xml",
  "description": "Retsinformation source. DocumentId=BE002983; AccessionNumber=B20080061205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter tekniske hjælpemidlers indretning, mærkning, brugsanvisning, afprøvning og markedsføring. Stk. 2. Undtaget fra bekendtgørelsen er, jf. § 3 i lov om arbejdsmiljø: 1) Tekniske hjælpemidler inden for luftfart bortset fra dem, der anvendes i arbejdet på landjorden. 2) Tekniske hjælpemidler om bord på skibe og fiskefartøjer, idet bekendtgørelsen dog gælder for a) de hjælpemidler, der anvendes ved lastning og losning, bortset fra skibets hejsemidler og øvrigt fastinstalleret udstyr, og b) de hjælpemidler, der anvendes til værftsarbejde om bord i skibe og til arbejde, der må ligestilles hermed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved tekniske hjælpemidler forstås i denne bekendtgørelse: 1) maskiner, beholdere, apparater, redskaber og enhver anden lignende indretning, der a) anvendes ved forarbejdningen af et produkt, b) anvendes til frembringelsen af et arbejdsresultat, herunder til transport og opbevaring, eller c) tjener til udførelsen af en teknisk proces 2) dele til sådanne indretninger, præfabrikerede konstruktioner og enhver anden tilvirket genstand, der er beregnet til sammen med andre genstande at indgå i en færdig enhed."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tekniske hjælpemidler skal være indrettet således, at de ikke indebærer risiko for sikkerhed eller sundhed, når de installeres og vedligeholdes på passende måde og anvendes i overensstemmelse med deres bestemmelse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forpligtelserne ifølge denne bekendtgørelse påhviler fabrikanter og andre leverandører, projekterende, reparatører o.l. samt arbejdsgivere, ejere, virksomhedsledere, arbejdsledere, andre ansatte og brugere efter arbejdsmiljølovens almindelige regler, jf. § 2 og kapitel 4 i loven."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bestemmelserne i kapitel 2 gælder for: 1) maskiner 2) udskifteligt udstyr 3) sikkerhedskomponenter 4) løftetilbehør 5) kæder, tove og stropper 6) aftagelige mekaniske kraftoverføringsaksler samt 7) delmaskiner"
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Undtaget fra kapitel 2 er: 1) sikkerhedskomponenter, der er beregnet til at anvende som reservedele i stedet for identiske komponenter, og som er leveret af fabrikanten af den oprindelige maskine 2) specielt materiel til markedspladser og/eller forlystelsesparker 3) maskiner, som anvendes eller er specielt konstrueret til anvendelse inden for det nukleare område, og hvis svigt kan medføre frigivelse af radioaktivitet 4) våben, herunder skydevåben 5) følgende transportmidler: a) landbrugs- og skovbrugstraktorer for så vidt angår de risici, der er omfattet af direktiv 2003/37/EF, bortset fra maskiner monteret på disse køretøjer b) motorkøretøjer og påhængskøretøjer dertil, der er omfattet af Rådets direktiv 70/156/EØF af 6. februar 1970 om tilnærmelse af medlemsstaternes lovgivning om typegodkendelse af motordrevne køretøjer og påhængskøretøjer dertil, bortset fra maskiner monteret på disse køretøjer c) køretøjer, der er omfattet af Europa-Parlamentets og Rådets direktiv 2002/24/EF af 18. marts 2002 om typegodkendelse af to- og trehjulede motordrevne køretøjer, bortset fra maskiner monteret på disse køretøjer d) motorkøretøjer udelukkende til konkurrenceformål og e) transportmidler med henblik på transport ad luftvejen, ad vandvejen og med jernbane bortset fra maskiner monteret på disse 6) søgående skibe og mobile offshore-enheder samt maskiner, som er installeret om bord på sådanne fartøjer og/eller enheder 7) maskiner, der er specielt konstrueret og fremstillet til militær- eller politimæssige formål 8) maskiner, der er specielt konstrueret og fremstillet til forskningsformål med henblik på midlertidig anvendelse i laboratorier 9) elevatorer i mineskakter 10) maskiner til at flytte de optrædende under kunstnerisk optræden 11) elektriske og elektroniske produkter, der falder ind under følgende kategorier, for så vidt de er omfattet af Rådets direktiv 73/23/EØF af 19. februar 1973 om tilnærmelse af medlemsstaternes lovgivning om elektrisk materiel bestemt til anvendelse inden for visse spændingsgrænser: a) husholdningsapparater beregnet til privat brug b) audio- og videoudstyr c) edb-udstyr d) almindelige kontormaskiner e) koblings- og styringsudstyr til lavspænding f) elektromotorer 12) følgende højspændingsmateriel: a) koblings- og styringsudstyr b) transformatorer."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvor de i bilag I omhandlede farer i forbindelse med en maskine, helt eller delvis er mere specifikt omfattet af andre fællesskabsdirektiver, finder nærværende bekendtgørelse ikke anvendelse, eller ophører med at finde anvendelse på denne maskine for disse farer fra datoen for disse andre direktivers gennemførelse."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ved ”maskine” forstås produkter, der er anført i § 5, nr. 1-6. Stk. 2. Ved ”maskine” forstås desuden en samling af indbyrdes forbundne dele eller komponenter, hvoraf mindst en er bevægelig, forsynet med eller beregnet til at blive forsynet med et andet drivsystem end den menneskelige eller animalske kraft anvendt direkte, og som er sammensat med henblik på en nærmere fastlagt anvendelse. Stk. 3. Som ”maskine” betragtes også en samling som omhandlet i stk. 2, som kun mangler tilslutningselementer til anvendelsesstedet eller for tilslutning til energikilder og drivkraft. Stk. 4. Ved ”maskine” forstås endvidere en samling som omhandlet i stk. 2 og 3, der er installationsklar, men som først er funktionsklar efter montering på et transportmiddel eller installation i en bygning eller en konstruktion. Stk. 5. Som ”maskine” betragtes desuden samlinger af maskiner som omhandlet i stk. 2, 3 og 4 eller delmaskiner som omhandlet i § 5, nr. 7, som for at opnå et bestemt resultat er anbragt og styres således, at de er indbyrdes forbundne i deres funktion. Stk. 6. Ved ”maskine” forstås derudover en række dele eller mekaniske komponenter, hvoraf mindst en er bevægelig, som er indbyrdes forbundne, bestemt til løft af byrder, og som udelukkende drives ved menneskelig kraft."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ved ”udskifteligt udstyr” forstås en komponent, som operatøren selv kobler sammen med en maskine eller traktor efter ibrugtagning af disse med henblik på at ændre deres funktion eller give dem en ny funktion, for så vidt udstyret ikke er et værktøj."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ved ”sikkerhedskomponent” forstås en komponent, som 1) har en sikkerhedsfunktion, 2) markedsføres særskilt, 3) ved svigt af og/eller manglende funktion udgør en risiko for personsikkerheden, og 4) ikke er nødvendig for maskinens anvendelse, eller som kan erstattes af normale komponenter, hvorved maskinen kan bruges. Stk. 2. Bilag V indeholder en vejledende liste over sikkerhedskomponenter, som ajourføres af EU-Kommissionen og medlemsstaterne."
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ved ”løftetilbehør” forstås en komponent eller udstyr, der gør det muligt at foretage anhugning af byrden, og som ikke er fastgjort til løftemaskinen. Det er anbragt mellem maskinen og byrden, på selve byrden, eller er beregnet til at udgøre en integreret del af byrden og markedsføres særskilt. Til løftetilbehør henregnes også løftekæder/ tovstropper og deres komponenter. Stk. 2. Ved ”kæder, tove og stropper” forstås kæder, tove og stropper, der er konstrueret og fremstillet til løftefunktioner som en del af en løftemaskine eller af løftetilbehør."
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ved ”aftagelig mekanisk kraftoverføringsaksel” forstås en aftagelig komponent beregnet til kraftoverføring mellem den selvkørende maskine eller traktor og den drevne maskines første tilslutningspunkt. Markedsføres den med afskærmningen, betragtes den som ét produkt."
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Ved ”delmaskine” forstås en samling, som næsten er en maskine, men som ikke alene kan sikre en bestemt anvendelse. Et drivsystem er en delmaskine. Delmaskinen er kun beregnet til at skulle inkorporeres eller forbindes med andre maskiner eller andre delmaskiner eller udstyr med henblik på at udgøre en maskine, som direktiv 2006/42/EF finder anvendelse på."
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Ved ”markedsføring” forstås første gang en maskine eller delmaskine stilles til rådighed, gratis eller mod betaling, i Det Europæiske Fællesskab med henblik på distribution eller anvendelse."
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Ved ”fabrikant” forstås enhver fysisk eller juridisk person, der konstruerer og/eller fremstiller en maskine eller delmaskine, der er omfattet af dette kapitel, og som er ansvarlig for maskinens eller delmaskinens overensstemmelse med dette kapitel, med henblik på markedsføring under eget navn eller mærke eller til eget brug. Er der ikke nogen fabrikant som defineret ovenfor, anses enhver fysisk eller juridisk person, der markedsfører eller ibrugtager en maskine eller delmaskine, der er omfattet af dette kapitel, som fabrikant."
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Ved ”repræsentant” forstås enhver fysisk eller juridisk person, der er etableret i Det Europæiske Fællesskab, og som har fået skriftligt mandat fra fabrikanten til i dennes navn at opfylde alle eller en del af de forpligtelser og formaliteter, der er fastsat i dette kapitel."
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Ved ”ibrugtagning” forstås første anvendelse i Det Europæiske Fællesskab af en maskine, der er omfattet af dette kapitel, i overensstemmelse med dens bestemmelse."
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Ved ”harmoniseret standard” forstås en ikke bindende teknisk specifikation, som er vedtaget af en standardiseringsorganisation, dvs. Den Europæiske Standardiseringsorganisation (CEN), Den Europæiske Komité for Elektronisk Standardisering (CENELEC) eller Det Europæiske Standardiseringsinstitut for Telekommunikation (ETSI), i henhold til mandat afgivet af EU-Kommissionen i overensstemmelse med procedurerne fastlagt i Europa-Parlamentets og Rådets direktiv 98/34/EF af 22. juni 1998 om en informationsprocedure med hensyn til tekniske standarder og forskrifter samt forskrifter for informationssamfundets tjenester."
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Når en maskine skal opfylde bestemmelserne i dette kapitel, gælder dette også ved markedsføring i andre lande i Det Europæiske Fællesskab."
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Maskiners indretning skal opfylde de væsentlige sikkerheds- og sundhedskrav, der er fastsat i bilag I. Stk. 2. En maskine kan dog uden at opfylde stk. 1 forevises på messer, udstillinger o.l., hvis det med tydelig skiltning er angivet, at maskinen ikke opfylder lovgivningens krav og ikke kan erhverves, før den er bragt i overensstemmelse hermed. Ved forevisning af maskinens eller delmaskinens funktioner skal der være truffet passende sikkerhedsforanstaltninger til personbeskyttelse."
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Når en maskine er fremstillet i overensstemmelse med en harmoniseret standard, hvis reference er blevet offentliggjort i Den Europæiske Unions Tidende, formodes maskinen at være i overensstemmelse med de væsentlige sikkerheds- og sundhedskrav i bilag I, der er omfattet af den pågældende standard."
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Enhver maskine skal være forsynet med mærkning, der opfylder kravene i bilag I."
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Med enhver maskine skal følge en original brugsanvisning, der mindst opfylder kravene i bilag I. Brugsanvisningen skal ledsage den enkelte maskine ved levering. Stk. 2. Såfremt den originale brugsanvisning ikke foreligger på dansk, skal fabrikanten eller dennes repræsentant eller den der indfører maskinen til brug i Danmark, oversætte den til dansk."
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Fabrikanten eller dennes repræsentant skal, inden han markedsfører eller ibrugtager en maskine, forsyne hver enkelt maskine med en original EF-overensstemmelseserklæring efter reglerne i §§ 26 og 28 - 30 til dokumentation for maskinens overensstemmelse med kravene i bilag I. Erklæringen skal ledsage maskinen ved levering. Stk. 2. Såfremt den originale EF-overensstemmelseserklæring ikke foreligger på dansk, skal fabrikanten eller dennes repræsentant eller den der indfører maskinen til brug i Danmark, oversætte den til dansk. Stk. 3. Hver enkelt maskine skal desuden forsynes med en CE-mærkning efter reglerne i § 32. Hvis maskinen er omfattet af andre regler, der foreskriver CE-mærkning, må CE-mærkningen kun foretages, hvis maskinen tillige opfylder de andre regler. Stk. 4. Det påhviler enhver, der markedsfører maskinen, eller som fremstiller maskinen til eget brug, at påse og i givet fald sørge for, at den i stk. 1 - 3 nævnte dokumentation foreligger, inden maskinen markedsføres eller ibrugtages. Stk. 5. Forpligtelserne i stk. 1-4 påhviler også den, som samler maskiner eller dele af maskiner af forskellig oprindelse."
    },
    {
      "provision_ref": "2:25",
      "chapter": "2",
      "section": "25",
      "content": "§ 25. Det påhviler enhver, der markedsfører en delmaskine at sikre, at der af fabrikanten eller dennes repræsentant er blevet udarbejdet en original inkorporeringserklæring, jf. § 27, samt den i § 31, nr. 2, nævnte monteringsvejledning. Erklæring og monteringsvejledning skal ledsage delmaskinen ved levering. Stk. 2. Såfremt den originale inkorporeringserklæring ikke foreligger på dansk, skal fabrikanten eller dennes repræsentant eller den der indfører delmaskinen til brug i Danmark, inden markedsføring oversætte den til dansk."
    },
    {
      "provision_ref": "2:26",
      "chapter": "2",
      "section": "26",
      "content": "§ 26. EF-overensstemmelseserklæringen for en maskine skal udfærdiges i overensstemmelse med bilag II, pkt. 1.A, jf. dog stk. 2. Stk. 2. EF-overensstemmelseserklæring kan først udfærdiges, når de i bilag VII, del A fastsatte krav vedrørende teknisk dossier og øvrig dokumentation er opfyldt, jf. dog stk. 3. Stk. 3. EF-overensstemmelseserklæring for maskiner, der er omfattet af bilag IV, kan først udfærdiges, når de i §§ 29 og 30 fastsatte bestemmelser er opfyldt."
    },
    {
      "provision_ref": "2:27",
      "chapter": "2",
      "section": "27",
      "content": "§ 27. For en delmaskine skal inkorporeringserklæringen udfærdiges i overensstemmelse med bilag II, pkt. 1.B. Stk. 2. Inkorporeringserklæringen kan først udfærdiges, når den relevante tekniske dokumentation, jf. § 31, nr. 1 og 2, er udarbejdet. Stk. 3. Den i § 31 for delmaskiners nævnte inkorporeringserklæring og monteringserklæring skal indgå i det tekniske dossier for den færdige maskine."
    },
    {
      "provision_ref": "2:28",
      "chapter": "2",
      "section": "28",
      "content": "§ 28. Hvis maskinen ikke omfattes af bilag IV, skal fabrikanten eller dennes repræsentant anvende den fremgangsmåde for overensstemmelsesvurdering med intern fabrikationskontrol af maskiner, som omhandles i bilag VIII, herunder udarbejde et teknisk dossier."
    },
    {
      "provision_ref": "2:29",
      "chapter": "2",
      "section": "29",
      "content": "§ 29. Hvis maskinen er omfattet af bilag IV, og fremstillet i overensstemmelse med de i § 21 omhandlede harmoniserede standarder, og alle de relevante væsentlige sikkerheds- og sundhedskrav indgår i disse standarder, skal en af følgende fremgangsmåder følges: 1) Den fremgangsmåde for overensstemmelsesvurdering med intern fabrikationskontrol, som omhandles i bilag VIII. 2) Den i bilag IX nævnte fremgangsmåde vedrørende EF-typeafprøvning samt den interne fabrikationskontrol af maskiner, som omhandles i bilag VIII, pkt. 3. 3) Den i bilag X nævnte fremgangsmåde vedrørende fuld kvalitetssikring."
    },
    {
      "provision_ref": "2:30",
      "chapter": "2",
      "section": "30",
      "content": "§ 30. Hvis maskinen er omfattet af bilag IV, og den ikke eller kun delvis er fremstillet i overensstemmelse med harmoniserede standarder, eller hvis ikke alle de relevante væsentlige sikkerheds- og sundhedskrav indgår i de harmoniserede standarder, eller hvis der ikke findes harmoniserede standarder for den pågældende maskine, skal en af følgende fremgangsmåder følges: 1) Den i bilag IX nævnte fremgangsmåde vedrørende EF-typeafprøvning samt den interne fabrikationskontrol af maskiner, som omhandles i bilag VIII, punkt 3. 2) Den i bilag X nævnte fremgangsmåde vedrørende fuld kvalitetssikring."
    },
    {
      "provision_ref": "2:31",
      "chapter": "2",
      "section": "31",
      "content": "§ 31. En fabrikant eller dennes repræsentant af delmaskiner skal før markedsføring sikre følgende: 1) At den relevante tekniske dokumentation, jf. bilag VII, B, er udarbejdet. 2) At monteringsvejledningen, jf. bilag VI, er udarbejdet. 3) At der er blevet udarbejdet en inkorporeringserklæring, jf. bilag II, pkt.1.B."
    },
    {
      "provision_ref": "2:32",
      "chapter": "2",
      "section": "32",
      "content": "§ 32. CE-mærkning skal udformes i overensstemmelse med bilag III og anbringes på maskinen, så det er synligt, let læseligt og ikke kan fjernes. Stk. 2. Der må ikke anbringes mærker eller påskrifter på maskinen, der gør CE-mærkningen mindre synlig eller vanskeligere at læse, eller som kan vildlede med hensyn til CE-mærkningens betydning og grafiske udformning. Stk. 3. Der må ikke påføres CE-mærkning i henhold til dette kapitel af produkter, som ikke er omfattet af kapitel 2 eller som ikke er en maskine."
    },
    {
      "provision_ref": "2:33",
      "chapter": "2",
      "section": "33",
      "content": "§ 33. Direktøren for Arbejdstilsynet kan godkende en eller flere institutioner til at foretage typeafprøvning samt godkendelse af kvalitetssikringssystemer i Danmark efter bestemmelserne i denne bekendtgørelse. Stk. 2. De i stk. 1 omhandlede prøvningsinstitutioner skal opfylde de i bilag XI fastsatte minimumskrav. Stk. 3. En godkendelse efter stk. 1 kan betinges og begrænses. Stk. 4. En godkendelse efter stk. 1 tilbagekaldes af direktøren for Arbejdstilsynet, hvis det pågældende bemyndigede organ ikke længere opfylder de i bilag XI fastsatte krav, eller hvis organet groft misligholder sine forpligtigelser."
    },
    {
      "provision_ref": "2:34",
      "chapter": "2",
      "section": "34",
      "content": "§ 34. Prøvningsinstitutionen skal foretage typeafprøvning og udfærdigelse af EF-typeafprøvningsattest efter de i bilag IX fastsatte retningslinier. Stk. 2. Den pågældende prøvningsinstitution skal underrettes om enhver ændring af den af typeafprøvningsattesten omfattede maskine, jf. bilag IX. Prøvningsinstitutionen afgør, om ændringen er så væsentlig i forhold til den meddelte typeafprøvningsattest, at maskinen skal underkastes ny typeafprøvning. Stk. 3. Prøvningsinstitutionen skal foretage godkendelse af kvalitetssikringssystemer samt meddele fabrikanten sin afgørelse, jf. bilag X. Stk. 4. Den pågældende prøvningsinstitution skal underrettes om enhver påtænkt ændring af kvalitetssikringssystemet, jf. bilag X. Prøvningsinstitutionen vurderer om en fornyet vurdering af kvalitetssikringssystemet er nødvendig. Stk. 5. Prøvningsinstitutionen kan tilbagekalde en typeafprøvningsattest eller godkendelse af et kvalitetssikringssystem, såfremt det senere konstateres, at en fabrikant ikke opfylder relevante krav i denne bekendtgørelse eller at en typeafprøvningsattest eller godkendelse af et kvalitetssikringssystem ikke burde have været udstedt."
    },
    {
      "provision_ref": "2:35",
      "chapter": "2",
      "section": "35",
      "content": "§ 35. Arbejdstilsynet kan påbyde, at den, der har markedsført eller ibrugtaget en maskine, som anvendt i overensstemmelse med dets bestemmelse alligevel viser sig at frembyde fare for sikkerhed eller sundhed, træffer de nødvendige foranstaltninger til afværgelse heraf. Det kan herunder påbydes, at markedsføring eller ibrugtagning standses, samt at den pågældende maskine tilbagekaldes fra markedet."
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Reglerne i dette kapitel gælder for tekniske hjælpemidler, der ikke er omfattet af kapitel 2. Stk. 2. For tekniske hjælpemidlers konstruktion, fremstilling, udstyr, udformning samt brugsanvisning gælder de almindelige bestemmelser i §§ 37 – 63."
    },
    {
      "provision_ref": "3:37",
      "chapter": "3",
      "section": "37",
      "content": "§ 37. Et teknisk hjælpemiddel skal være forsvarligt konstrueret og forsvarligt udført af egnede materialer under hensyn til de påvirkninger, som det kan påregnes at blive udsat for, så det har den ud fra sikkerheds- og sundhedsmæssige hensyn fornødne styrke og holdbarhed. Stk. 2. Et teknisk hjælpemiddel, hvori der er eller kan opstå tryk, temperaturer, materialespændinger eller andre påvirkninger, som kan forårsage farlige tilstande, skal være således konstrueret og udført eller være forsynet med sådant udstyr til begrænsning af påvirkningerne, at de forsvarlige og evt. fastsatte grænser herfor ikke overskrides. Om nødvendigt skal hjælpemidlet være forsynet med et varslingsudstyr, der automatisk træder i funktion, hvis sådanne grænser overskrides."
    },
    {
      "provision_ref": "3:38",
      "chapter": "3",
      "section": "38",
      "content": "§ 38. I konstruktionen af et teknisk hjælpemiddel skal indgå sikring mod farer ved hjælpemidlet. Det skal herunder sikres, at 1) personer ikke kan komme i berøring med farlige maskindele eller stoffer 2) værktøj, emner eller dele heraf, stænk o.l. ikke kan udslynges til fare for sikkerhed og sundhed, og 3) varme, kulde, stråling, støj, vibrationer, støv, fugtighed, røg, dampe, gasser eller andet, som udvikles ved anvendelsen af hjælpemidlet, ikke afgives på en sådan måde, at det frembyder fare for sikkerhed eller sundhed. Stk. 2. Hvis fornøden sikring ikke kan opnås gennem konstruktionen, skal den gennemføres på betryggende måde ved afskærmning, udsugning, andet sikkerheds-udstyr eller andre sikkerhedstekniske forholdsregler. Stk. 3. Afskærmninger og andre beskyttelsesanordninger 1) skal være solidt fremstillet, 2) må ikke forårsage yderligere risici, 3) må ikke let kunne flyttes eller sættes ud af drift, 4) skal befinde sig i tilstrækkelig afstand fra det farlige område, 5) må ikke hindre udsynet under arbejdet mere end højst nødvendigt, og 6) skal muliggøre absolut nødvendig indgriben til anbringelse og udskiftning af dele såvel som vedligeholdelsesarbejde, idet adgangen begrænses til det område, hvor arbejdet skal udføres, og så vidt muligt uden afmontering af afskærmning eller anden beskyttelsesanordning."
    },
    {
      "provision_ref": "3:39",
      "chapter": "3",
      "section": "39",
      "content": "§ 39. Udrustning for energitilførsel skal være således konstrueret, udført og monteret, at den ikke frembyder fare for sikkerhed eller sundhed."
    },
    {
      "provision_ref": "3:40",
      "chapter": "3",
      "section": "40",
      "content": "§ 40. Et teknisk hjælpemiddel skal være konstrueret, udført og udstyret således, at betjening af det kan udføres uden fare for sikkerhed eller sundhed, og uden at andre udsættes for fare. Stk. 2. For ethvert andet ved hjælpemidlet forekommende arbejde finder stk. 1 tilsvarende anvendelse i det omfang, det er muligt, under hensyn til hjælpemidlets art."
    },
    {
      "provision_ref": "3:41",
      "chapter": "3",
      "section": "41",
      "content": "§ 41. Den måde, hvorpå indkobling, styring og afbrydelse af energi til et teknisk hjælpemiddel eller andre former for påvirkning af funktioner eller arbejdsprocesser i dette sker, skal i videst muligt omfang sikre, at der ikke opstår fare for sikkerhed eller sundhed. Det skal herunder sikres, at betjeningen kan ske under de bedst mulige oversigts- og kontrolforhold, og om nødvendigt skal hjælpemidler være forsynet med udstyr, som automatisk giver signal forud for igangsætning, standsning eller andre påvirkninger. Igangsætning må kun kunne ske ved en bevidst handling, udført på et styresystem, der er beregnet hertil. Stk. 2. Standsning af funktioner eller arbejdsprocesser skal, medmindre afbrydelse af disse kan frembyde fare, kunne ske hurtigt fra hensigtsmæssige steder på eller ved hjælpemidlet. Hvor sikkerhedsmæssige grunde taler for det, skal standsning kunne indtræde automatisk. Om fornødent skal standsning være kombineret med en bremsning. Stopordre skal have højere prioritet end igangsætningsordre. Stk. 3. Hvis unormale driftsforhold, herunder variationer eller afbrydelse i energitilførslen til et teknisk hjælpemiddel, kan frembyde fare, skal hjælpemidlet have effektiv sikring herimod. Om nødvendigt skal hjælpemidlet være forsynet med automatisk og hensigtsmæssigt virkende varslingsanordning."
    },
    {
      "provision_ref": "3:42",
      "chapter": "3",
      "section": "42",
      "content": "§ 42. Belysning, der er indbygget eller påmonteret et teknisk hjælpemiddel, skal være hensigtsmæssigt udformet, herunder blændfri."
    },
    {
      "provision_ref": "3:43",
      "chapter": "3",
      "section": "43",
      "content": "§ 43. Betjeningsanordninger og styresystemer skal være således konstrueret, udført og udformet, at risiko for utilsigtet eller fejlagtig udløsning, ændring eller standsning af funktioner, hvorved der kan opstå fare, er forhindret eller imødegået. Stk. 2. Styresystemer skal være sikre og skal være valgt under hensyn til de svigt, forstyrrelser og belastninger, som kan forudses i forbindelse med den påtænkte anvendelse. Stk. 3. Betjeningsanordninger skal være let tilgængelige, tydelige, lette at få øje på, passende afmærket og være anbragt og udformet ergonomisk hensigtsmæssigt samt være godt belyst."
    },
    {
      "provision_ref": "3:44",
      "chapter": "3",
      "section": "44",
      "content": "§ 44. Automatisk drevne, styrede eller overvågede tekniske hjælpemidler skal, i det omfang det kan have sikkerhedsmæssig betydning, være udstyret med anordninger til nedregulering af processerne, udkobling af den automatiske styring og udstyr til manuel betjening samt evt. nødstop. Stk. 2. Et sådant hjælpemiddel skal desuden være forsynet med anvisninger, diagrammer, planer e.l. materiale, som i tilfælde af automatikkens svigt eller andre ekstraordinære situationer giver grundlag for fuldt ud at vurdere den sikkerhedsmæssige betydning heraf og at gennemføre de foranstaltninger eller indgreb, som måtte være nødvendige til afværgelse af fare for sikkerhed eller sundhed. Stk. 3. Materialets tekst og de instruktioner, der knytter sig hertil, skal være på dansk, medmindre andet følger af særregler eller bestemmes af direktøren for Arbejdstilsynet. Stk. 4. Materialet skal befinde sig på hjælpemidlet eller i tilknytning til dette på en måde, der er hensigtsmæssig for dets anvendelse."
    },
    {
      "provision_ref": "3:45",
      "chapter": "3",
      "section": "45",
      "content": "§ 45. Tekniske hjælpemidler, hvis sikkerhed er afhængig af driftstilstanden, skal i nødvendigt omfang være forsynet med udstyr til overvågning, kontrol og styring heraf. Stk. 2. Overvågnings- og kontroludstyr skal være forsvarligt konstrueret og forsvarligt udført af egnede materialer, så de fungerer pålideligt på en sikkerheds- og sundhedsmæssigt fuldt forsvarlig måde. Stk. 3. Overvågnings- og kontroludstyr skal være konstrueret og anbragt således, at de ikke uforsætligt kan bringes ud af indstilling. Deres visning skal være korrekt, tydelig og godt belyst. Aflæsning og indstilling skal kunne foretages fra et let tilgængeligt sted, og det skal være muligt at foretage nødvendige justeringer eller udskiftninger."
    },
    {
      "provision_ref": "3:46",
      "chapter": "3",
      "section": "46",
      "content": "§ 46. Hvor der ved eller på et teknisk hjælpemiddel skal ske færdsel eller ophold af hensyn til betjening, vedligeholdelse, eftersyn eller anden pasning, skal der indrettes adgangs- og færdselsveje samt arbejdsplatforme i nødvendigt omfang. Disse skal være således udformet og udført, sikret og belyst, at deres benyttelse er sikkerheds- og sundhedsmæssigt fuldt forsvarlig."
    },
    {
      "provision_ref": "3:47",
      "chapter": "3",
      "section": "47",
      "content": "§ 47. Hvor form eller farve af et teknisk hjælpemiddel eller dele heraf kan have sikkerheds- eller sundhedsmæssig betydning, skal der i videst muligt omfang være taget hensyn hertil."
    },
    {
      "provision_ref": "3:48",
      "chapter": "3",
      "section": "48",
      "content": "§ 48. Markeringsfarver og -symboler skal være tydelige og holdbare, og af hensyn til synsopfattelsen skal der i det hele tilstræbes en hensigtsmæssig form- og farvegivning af hjælpemidlet."
    },
    {
      "provision_ref": "3:49",
      "chapter": "3",
      "section": "49",
      "content": "§ 49. Tilgængelige dele af hjælpemidlet skal, i den udstrækning dets anvendelse efter bestemmelsen tillader det, være udformet således, at skarpe hjørner, kanter, ru over-flader o.l., som kan medføre personskade, ikke forekommer. Stk. 2. Udformningen skal så vidt muligt sikre, at hjælpemidlet nemt kan renholdes, og at rengøringen af og ved det kan ske uden fare for sikkerhed eller sundhed."
    },
    {
      "provision_ref": "3:50",
      "chapter": "3",
      "section": "50",
      "content": "§ 50. Et teknisk hjælpemiddel, som må påregnes at kunne blive genstand for flytning, transport, opstilling og montage, skal udformes under hensyn hertil og om nødvendigt forsynes med anordninger, således at flytning mv. kan ske på sikkerheds- og sundhedsmæssigt fuldt forsvarlig måde."
    },
    {
      "provision_ref": "3:51",
      "chapter": "3",
      "section": "51",
      "content": "§ 51. Med leveringen af et teknisk hjælpemiddel skal følge sådan brugsanvisning, som er nødvendigt for, at hjælpemidlet kan anvendes, transporteres og opstilles sikkerheds- og sundhedsmæssigt fuldt forsvarligt samt holdes i forskriftsmæssig stand. Hertil hører fornødne angivelser, planer, diagrammer o.l. for hjælpemidlets indretning og funktion, oplysning om farer eller andre særlige forhold ved hjælpemidlet, herunder begrænsninger i brugen, som kan have betydning for sikkerhed og sundhed i arbejdsmiljøet, og som ikke er almindeligt kendt. Den skal desuden indeholde oplysning om evt. særlige sikkerhedsforanstaltninger, som er nødvendige i forbindelse med hjælpemidlets anvendelse, transport, opstilling og vedligeholdelse. Er personlige værnemidler nødvendige, skal brugsanvisningen give oplysning om disses art og anvendelse, som er i overensstemmelse med de regler, der måtte være givet herom. Stk. 2. Brugsanvisningen skal være fyldestgørende og let forståelig for dem, der kan påregnes at skulle benytte den. Den skal være affattet på dansk, medmindre andet følger af særregler, eller direktøren for Arbejdstilsynet tillader eller stiller krav om et andet sprog. Stk. 3. I det omfang det kan have sikkerheds- eller sundhedsmæssig betydning, skal brugsanvisningen, væsentlige dele heraf eller henvisninger til den være angivet direkte på hjælpemidlet eller på skilt, opslag e.l., til opsætning ved dette. Stk. 4. Enhver maskine, der udleveres eller udstilles her i landet, skal være forsynet med fremstillerens eller for importerede maskiners vedkommende importørens navn og adresse eller med anden markering, som gør det let at identificere fremstilleren, henholdsvis importøren."
    },
    {
      "provision_ref": "3:52",
      "chapter": "3",
      "section": "52",
      "content": "§ 52. Hvis et mobilt arbejdsredskab er beregnet til, at der opholder sig en eller flere personer på redskabet, skal redskabet være indrettet således, at risikoen for personerne mindskes mest muligt, når redskabet er i bevægelse. Dette gælder også ved risiko for, at personerne kommer i kontakt med hjul eller larvefødder, eller at de bliver fanget af disse."
    },
    {
      "provision_ref": "3:53",
      "chapter": "3",
      "section": "53",
      "content": "§ 53. Hvis en utilsigtet blokering af kraftoverføringsdelene mellem et mobilt arbejdsredskab og dets tilbehør eller anhænger kan medføre særlige risici, skal redskabet være udstyret eller indrettet på en måde, der forhindrer blokering af kraftoverføringsdelene. Hvor sådanne blokeringer ikke kan forhindres, skal der træffes enhver tænkelig forholdsregel for at undgå personskade."
    },
    {
      "provision_ref": "3:54",
      "chapter": "3",
      "section": "54",
      "content": "§ 54. Et mobilt arbejdsredskab skal være forsynet med fastgørelsesanordninger til kraftoverføringsdelene, hvis det er nødvendigt for at undgå, at delene slæber hen ad jorden og derved bliver tilsølet eller ødelagt."
    },
    {
      "provision_ref": "3:55",
      "chapter": "3",
      "section": "55",
      "content": "§ 55. Hvis et mobilt arbejdsredskab er beregnet til, at der opholder sig en eller flere personer på redskabet, skal redskabet afhængigt af de faktiske anvendelsesforhold, være forsynet med en af nedennævnte sikkerhedsindretninger for at begrænse risici i forbindelse med væltning eller stejling: 1) en indretning, der forhindrer redskabet i at hælde mere end 45 grader, 2) en indretning, der sikrer tilstrækkelig fri afstand rundt om den eller de personer, der opholder sig på redskabet, hvis dette kan hælde mere end 45 grader, eller 3) enhver anden indretning med tilsvarende formål. Stk. 2. De i stk. 1 nævnte sikkerhedsindretninger kan være integreret i arbejdsredskabet. Stk. 3. De i stk. 1 nævnte sikkerhedsindretninger er ikke påkrævet, når arbejdsredskabet er stabiliseret under brugen, eller når selve redskabets konstruktion forhindrer, at det kan stejle eller vælte. Stk. 4. Er der risiko for, at en person, der opholder sig på arbejdsredskabet, kan komme i klemme mellem dele af arbejdsredskabet og jorden, skal der være monteret et system, fx sikkerhedssele, til fastspænding af den eller de personer, der opholder sig på arbejdsredskabet."
    },
    {
      "provision_ref": "3:56",
      "chapter": "3",
      "section": "56",
      "content": "§ 56. Hvis en gaffeltruck er beregnet til, at der opholder sig en eller flere personer på gaffeltrucken, skal denne være indrettet eller udstyret med fx en af nedennævnte indretninger for at begrænse risici i forbindelse med væltning: 1) en førerkabine, 2) en indretning, der forhindrer gaffeltrucken i at vælte, 3) en indretning, der sikrer, at der i tilfælde af væltning er tilstrækkelig plads mellem jorden og visse dele af gaffeltrucken til den eller de personer, der opholder sig på den, eller 4) en konstruktion, fx sikkerhedssele, der fastspænder personen eller personerne til førersædet, således at de ikke fanges af dele af gaffeltrucken, hvis den vælter."
    },
    {
      "provision_ref": "3:57",
      "chapter": "3",
      "section": "57",
      "content": "§ 57. Hvis kørsel med et selvkørende arbejdsredskab kan indebære risici for personer, skal det opfylde følgende krav: 1) Redskabet skal være forsynet med en anordning, der forhindrer utilsigtet igangsætning. 2) Hvis redskabet omfatter flere enheder, der kan bevæge sig samtidigt på samme skinnelegeme, skal redskabet være forsynet med passende anordninger til mindskelse af følgerne af en eventuel kollision. 3) Redskabet skal være forsynet med en anordning til nedbremsning og standsning. I det omfang hensynet til sikkerheden kræver det, skal der være en let tilgængelig nødbetjeningsenhed med betjeningsorganer eller et automatisk system til nedbremsning og standsning af redskabet i tilfælde af, at hovedbetjeningsenheden svigter. 4) Hvis førerens direkte synsfelt er utilstrækkeligt med henblik på sikkerheden, skal der installeres passende hjælpeanordninger til forbedring af udsynet. 5) Hvis redskabet er beregnet til brug om natten eller på mørke steder, skal det være forsynet med en belysningsanordning, der er tilpasset det arbejde, der skal udføres, og som skal skabe tilstrækkelig sikre forhold. 6) Hvis redskabet i sig selv indebærer en brandrisiko, eller hvis anhænger eller last indebærer en brandrisiko, som kan udsætte personer for fare, skal det være forsynet med passende udstyr til brandbekæmpelse, medmindre sådant udstyr allerede befinder sig i tilstrækkelig nærhed af anvendelsesstedet. 7) Et fjernstyret arbejdsredskab skal standse automatisk, hvis det bevæger sig uden for fjernstyringens rækkevidde. 8) Et fjernstyret arbejdsredskab, som under normale anvendelsesbetingelser kan indebære risici for påkørsel eller fastklemning, skal forsynes med anordninger, som beskytter mod sådanne risici, medmindre der allerede er andre passende anordninger til kontrol af risikoen for påkørsel."
    },
    {
      "provision_ref": "3:58",
      "chapter": "3",
      "section": "58",
      "content": "§ 58. Hvis et redskab, der anvendes til løft af byrder, installeres fast, skal det sikres, at det er solidt og stabilt under brugen, især under hensyntagen til de byrder, der skal løftes, og til hvorledes udstyret er ophængt eller fastgjort."
    },
    {
      "provision_ref": "3:59",
      "chapter": "3",
      "section": "59",
      "content": "§ 59. Et redskab, der anvendes til løft af byrder, skal være tydeligt mærket med den tilladelige belastning. Stk. 2. Der skal ved redskabet foreligge en tabel, der viser de tilladelige belastninger i redskabets forskellige stillinger. Stk. 3. Tilbehør til redskabet skal mærkes på en sådan måde, at de tekniske egenskaber, der har betydning for sikkerheden, fremgår tydeligt. Stk. 4. Hvis et redskab ikke er beregnet til løft af personer, skal dette, hvis der er mulighed for at tage fejl, angives ved passende tydelig skiltning."
    },
    {
      "provision_ref": "3:60",
      "chapter": "3",
      "section": "60",
      "content": "§ 60. Et fastinstalleret redskab, der anvendes til løft af byrder, skal være installeret således, at risikoen mindskes for, at byrderne: 1) rammer personer, 2) utilsigtet foretager farlige bevægelser eller falder ned, eller 3) utilsigtet frigøres."
    },
    {
      "provision_ref": "3:61",
      "chapter": "3",
      "section": "61",
      "content": "§ 61. Et redskab, der anvendes til løft eller flytning af personer, skal være konstrueret således, 1) at man ved hjælp af passende anordninger forhindrer nedstyrtning af kabine, kurv eller lignende, 2) at man undgår risiko for, at en person kan falde ud af kabine, kurv eller lignende, 3) at man undgår risiko for, at en person kvæstes, fastklemmes eller stødes især som følge af utilsigtet kontakt med genstande, og 4) at personer, der i tilfælde af uheld er lukket inde i kabine, kurv eller lignende kan frigøres og ikke udsættes for fare. Stk. 2. Hvis det på grund af arbejdsstedet eller højdeforskellen ikke er muligt ved hjælp af en særlig anordning at undgå de i stk. 1, nr. 1, omhandlede risici, skal der anvendes et bæremiddel (ståltov eller kæde) med forhøjet sikkerhedsfaktor."
    },
    {
      "provision_ref": "3:62",
      "chapter": "3",
      "section": "62",
      "content": "§ 62. Byggeelevatorer, som udelukkende er indrettet til materialetransport, og som er midlertidigt installeret til brug ved udførelsen af byggeopgaver, skal være indrettet således, at de har et sikkerhedsniveau der mindst svarer til kravene i standarden DS/EN 12158-1 af 28. december 2000."
    },
    {
      "provision_ref": "3:63",
      "chapter": "3",
      "section": "63",
      "content": "§ 63. Ikke-CE mærkede mekanisk drevne hejseredskaber, som med et bæremiddel løfter en byrde frithængende, og spil, som ved brug af et eller flere bæremidler løfter en byrde, der er helt eller delvis styret i sin bane, eller som ved brug af tov, kæde e.l. anvendes til træk eller bugsering, skal, ud over kravene i dette kapitel, opfylde de supplerende krav i bilag XII. Stk. 2. Undtaget fra stk. 1 er: 1) hejseredskaber og spil til brug for bevægelseshæmmede personer, og 2) elevatorer m.v."
    },
    {
      "provision_ref": "4:64",
      "chapter": "4",
      "section": "64",
      "content": "§ 64. Direktøren for Arbejdstilsynet kan for enkelte typer af tekniske hjælpemidler fastsætte detailregler i overensstemmelse med foranstående bestemmelser. Stk. 2. Der kan i reglerne anvendes henvisninger til normer og standarder, når disse angives entydigt, herunder med datering."
    },
    {
      "provision_ref": "4:65",
      "chapter": "4",
      "section": "65",
      "content": "§ 65. Direktøren for Arbejdstilsynet kan udsende anvisninger, hvori der gives nærmere retningslinier for, hvorledes bestemmelser i bekendtgørelsen og detailregler kan opfyldes."
    },
    {
      "provision_ref": "5:66",
      "chapter": "5",
      "section": "66",
      "content": "§ 66. Direktøren for Arbejdstilsynet kan i det enkelte tilfælde tillade afvigelser fra denne bekendtgørelse, hvor det på grund af hjælpemidlets særlige indretning og anvendelse eller særlige forhold i øvrigt skønnes rimeligt og forsvarligt. Dette gælder dog ikke for tekniske hjælpemidler omfattet af kapitel 2."
    },
    {
      "provision_ref": "5:67",
      "chapter": "5",
      "section": "67",
      "content": "§ 67. Afgørelser efter bekendtgørelsen kan påklages efter § 81 i lov om arbejdsmiljø. Stk. 2. Klage over afgørelser truffet af prøvningsinstitutioner, jf. § 34, kan indbringes for Arbejdstilsynet inden 4 uger efter at afgørelsen er meddelt den pågældende."
    },
    {
      "provision_ref": "6:68",
      "chapter": "6",
      "section": "68",
      "content": "§ 68. Medmindre højere straf er forskyldt efter lov om arbejdsmiljø eller anden lovgivning, straffes med bøde eller fængsel i indtil 1 år den, der 1) overtræder § 3, §§ 19-20, §§ 22-32, § 34, stk. 2, og §§ 37-63 2) ikke efterkommer påbud eller forbud, der er meddelt i henhold til bekendtgørelsens bestemmelser, eller 3) tilsidesætter vilkår for tilladelser i henhold til bekendtgørelsen. Stk. 2. For overtrædelse af § 3, §§ 19 -20, §§ 22 -32, § 34, stk. 2 og §§ 37 - 63, kan der pålægges en arbejdsgiver bødeansvar, selv om overtrædelsen ikke kan tilregnes ham som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For bødeansvaret fastsættes ingen forvandlingsstraf. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "6:69",
      "chapter": "6",
      "section": "69",
      "content": "§ 69. I detailregler efter bekendtgørelsen kan der fastsættes straf for overtrædelse af bestemmelser i disse efter § 84 i lov om arbejdsmiljø."
    },
    {
      "provision_ref": "7:70",
      "chapter": "7",
      "section": "70",
      "content": "§ 70. Bekendtgørelsen træder i kraft den 1. januar 2009, jf. dog stk. 2-3. Stk. 2. Kapitel 2 træder i kraft den 29. december 2009. Stk. 3. § 62 træder i kraft 1. januar 2012. Byggeelevatorer, som udelukkende er indrettet til materialetransport, og som er midlertidigt installeret til brug ved udførelsen af byggeopgaver, skal dog med virkning fra 1. januar 2009 være sikret effektivt mod, at personer og gods kan styrte ned. Stk. 4. Samtidig med denne bekendtgørelses ikrafttræden ophæves bekendtgørelse nr. 561 af 24. juni 1994 om indretning af tekniske hjælpemidler, bortset fra kapitel 2, jf. §§ 5 – 18 herunder bilag I-VIII, der finder anvendelse for maskiner og sikkerhedskomponenter, der er markedsført eller ibrugtaget i perioden fra 1. januar 1995 til 29. december 2009. Stk. 5. Den krævede dokumentation i bilag V i bekendtgørelse nr. 561 af 24. juni 1994 om indretning af tekniske hjælpemidler, jf. stk. 2, skal være til rådighed for de kompetente myndigheder i medlemsstaterne i mindst 10 år efter maskinens fremstillingsdato eller ved seriefremstilling den sidst producerede enheds fremstillingsdato. Stk. 6. Direktøren for Arbejdstilsynet kan fra den 29. juni 2008 udpege prøveinstitutioner jf. § 33."
    },
    {
      "provision_ref": "7:71",
      "chapter": "7",
      "section": "71",
      "content": "§ 71. Bekendtgørelse nr. 621 af 11. december 1975 om indretning og brugen af boltepistoler og deres tilbehør ophæves den 30. juni 2011. Boltepistoler og deres tilbehør, der opfylder indretningskravene i bekendtgørelsen, kan markedsføres og ibrugtages indtil den 29. juni 2011."
    },
    {
      "provision_ref": "7:72",
      "chapter": "7",
      "section": "72",
      "content": "§ 72. Samtidig med denne bekendtgørelses ikrafttræden ophæves kapitel 2 og kapitel 3 i bekendtgørelse nr. 1101 af 14. december 1992 om indretningen af hejseredskaber og spil."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter tekniske hjælpemidlers indretning, mærkning, brugsanvisning, afprøvning og markedsføring. Stk. 2. Undtaget fra bekendtgørelsen er, jf. § 3 i lov om arbejdsmiljø: 1) Tekniske hjælpemidler inden for luftfart bortset fra dem, der anvendes i arbejdet på landjorden. 2) Tekniske hjælpemidler om bord på skibe og fiskefartøjer, idet bekendtgørelsen dog gælder for a) de hjælpemidler, der anvendes ved lastning og losning, bortset fra skibets hejsemidler og øvrigt fastinstalleret udstyr, og b) de hjælpemidler, der anvendes til værftsarbejde om bord i skibe og til arbejde, der må ligestilles hermed.",
      "valid_from": "2008-06-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ved tekniske hjælpemidler forstås i denne bekendtgørelse: 1) maskiner, beholdere, apparater, redskaber og enhver anden lignende indretning, der a) anvendes ved forarbejdningen af et produkt, b) anvendes til frembringelsen af et arbejdsresultat, herunder til transport og opbevaring, eller c) tjener til udførelsen af en teknisk proces 2) dele til sådanne indretninger, præfabrikerede konstruktioner og enhver anden tilvirket genstand, der er beregnet til sammen med andre genstande at indgå i en færdig enhed.",
      "valid_from": "2008-06-25",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Tekniske hjælpemidler skal være indrettet således, at de ikke indebærer risiko for sikkerhed eller sundhed, når de installeres og vedligeholdes på passende måde og anvendes i overensstemmelse med deres bestemmelse.",
      "valid_from": "2008-06-25",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Forpligtelserne ifølge denne bekendtgørelse påhviler fabrikanter og andre leverandører, projekterende, reparatører o.l. samt arbejdsgivere, ejere, virksomhedsledere, arbejdsledere, andre ansatte og brugere efter arbejdsmiljølovens almindelige regler, jf. § 2 og kapitel 4 i loven.",
      "valid_from": "2008-06-25",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bestemmelserne i kapitel 2 gælder for: 1) maskiner 2) udskifteligt udstyr 3) sikkerhedskomponenter 4) løftetilbehør 5) kæder, tove og stropper 6) aftagelige mekaniske kraftoverføringsaksler samt 7) delmaskiner",
      "valid_from": "2008-06-25",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Undtaget fra kapitel 2 er: 1) sikkerhedskomponenter, der er beregnet til at anvende som reservedele i stedet for identiske komponenter, og som er leveret af fabrikanten af den oprindelige maskine 2) specielt materiel til markedspladser og/eller forlystelsesparker 3) maskiner, som anvendes eller er specielt konstrueret til anvendelse inden for det nukleare område, og hvis svigt kan medføre frigivelse af radioaktivitet 4) våben, herunder skydevåben 5) følgende transportmidler: a) landbrugs- og skovbrugstraktorer for så vidt angår de risici, der er omfattet af direktiv 2003/37/EF, bortset fra maskiner monteret på disse køretøjer b) motorkøretøjer og påhængskøretøjer dertil, der er omfattet af Rådets direktiv 70/156/EØF af 6. februar 1970 om tilnærmelse af medlemsstaternes lovgivning om typegodkendelse af motordrevne køretøjer og påhængskøretøjer dertil, bortset fra maskiner monteret på disse køretøjer c) køretøjer, der er omfattet af Europa-Parlamentets og Rådets direktiv 2002/24/EF af 18. marts 2002 om typegodkendelse af to- og trehjulede motordrevne køretøjer, bortset fra maskiner monteret på disse køretøjer d) motorkøretøjer udelukkende til konkurrenceformål og e) transportmidler med henblik på transport ad luftvejen, ad vandvejen og med jernbane bortset fra maskiner monteret på disse 6) søgående skibe og mobile offshore-enheder samt maskiner, som er installeret om bord på sådanne fartøjer og/eller enheder 7) maskiner, der er specielt konstrueret og fremstillet til militær- eller politimæssige formål 8) maskiner, der er specielt konstrueret og fremstillet til forskningsformål med henblik på midlertidig anvendelse i laboratorier 9) elevatorer i mineskakter 10) maskiner til at flytte de optrædende under kunstnerisk optræden 11) elektriske og elektroniske produkter, der falder ind under følgende kategorier, for så vidt de er omfattet af Rådets direktiv 73/23/EØF af 19. februar 1973 om tilnærmelse af medlemsstaternes lovgivning om elektrisk materiel bestemt til anvendelse inden for visse spændingsgrænser: a) husholdningsapparater beregnet til privat brug b) audio- og videoudstyr c) edb-udstyr d) almindelige kontormaskiner e) koblings- og styringsudstyr til lavspænding f) elektromotorer 12) følgende højspændingsmateriel: a) koblings- og styringsudstyr b) transformatorer.",
      "valid_from": "2008-06-25",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvor de i bilag I omhandlede farer i forbindelse med en maskine, helt eller delvis er mere specifikt omfattet af andre fællesskabsdirektiver, finder nærværende bekendtgørelse ikke anvendelse, eller ophører med at finde anvendelse på denne maskine for disse farer fra datoen for disse andre direktivers gennemførelse.",
      "valid_from": "2008-06-25",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Ved ”maskine” forstås produkter, der er anført i § 5, nr. 1-6. Stk. 2. Ved ”maskine” forstås desuden en samling af indbyrdes forbundne dele eller komponenter, hvoraf mindst en er bevægelig, forsynet med eller beregnet til at blive forsynet med et andet drivsystem end den menneskelige eller animalske kraft anvendt direkte, og som er sammensat med henblik på en nærmere fastlagt anvendelse. Stk. 3. Som ”maskine” betragtes også en samling som omhandlet i stk. 2, som kun mangler tilslutningselementer til anvendelsesstedet eller for tilslutning til energikilder og drivkraft. Stk. 4. Ved ”maskine” forstås endvidere en samling som omhandlet i stk. 2 og 3, der er installationsklar, men som først er funktionsklar efter montering på et transportmiddel eller installation i en bygning eller en konstruktion. Stk. 5. Som ”maskine” betragtes desuden samlinger af maskiner som omhandlet i stk. 2, 3 og 4 eller delmaskiner som omhandlet i § 5, nr. 7, som for at opnå et bestemt resultat er anbragt og styres således, at de er indbyrdes forbundne i deres funktion. Stk. 6. Ved ”maskine” forstås derudover en række dele eller mekaniske komponenter, hvoraf mindst en er bevægelig, som er indbyrdes forbundne, bestemt til løft af byrder, og som udelukkende drives ved menneskelig kraft.",
      "valid_from": "2008-06-25",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ved ”udskifteligt udstyr” forstås en komponent, som operatøren selv kobler sammen med en maskine eller traktor efter ibrugtagning af disse med henblik på at ændre deres funktion eller give dem en ny funktion, for så vidt udstyret ikke er et værktøj.",
      "valid_from": "2008-06-25",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ved ”sikkerhedskomponent” forstås en komponent, som 1) har en sikkerhedsfunktion, 2) markedsføres særskilt, 3) ved svigt af og/eller manglende funktion udgør en risiko for personsikkerheden, og 4) ikke er nødvendig for maskinens anvendelse, eller som kan erstattes af normale komponenter, hvorved maskinen kan bruges. Stk. 2. Bilag V indeholder en vejledende liste over sikkerhedskomponenter, som ajourføres af EU-Kommissionen og medlemsstaterne.",
      "valid_from": "2008-06-25",
      "valid_to": null
    },
    {
      "provision_ref": "2:11",
      "chapter": "2",
      "section": "11",
      "content": "§ 11. Ved ”løftetilbehør” forstås en komponent eller udstyr, der gør det muligt at foretage anhugning af byrden, og som ikke er fastgjort til løftemaskinen. Det er anbragt mellem maskinen og byrden, på selve byrden, eller er beregnet til at udgøre en integreret del af byrden og markedsføres særskilt. Til løftetilbehør henregnes også løftekæder/ tovstropper og deres komponenter. Stk. 2. Ved ”kæder, tove og stropper” forstås kæder, tove og stropper, der er konstrueret og fremstillet til løftefunktioner som en del af en løftemaskine eller af løftetilbehør.",
      "valid_from": "2008-06-25",
      "valid_to": null
    },
    {
      "provision_ref": "2:12",
      "chapter": "2",
      "section": "12",
      "content": "§ 12. Ved ”aftagelig mekanisk kraftoverføringsaksel” forstås en aftagelig komponent beregnet til kraftoverføring mellem den selvkørende maskine eller traktor og den drevne maskines første tilslutningspunkt. Markedsføres den med afskærmningen, betragtes den som ét produkt.",
      "valid_from": "2008-06-25",
      "valid_to": null
    },
    {
      "provision_ref": "2:13",
      "chapter": "2",
      "section": "13",
      "content": "§ 13. Ved ”delmaskine” forstås en samling, som næsten er en maskine, men som ikke alene kan sikre en bestemt anvendelse. Et drivsystem er en delmaskine. Delmaskinen er kun beregnet til at skulle inkorporeres eller forbindes med andre maskiner eller andre delmaskiner eller udstyr med henblik på at udgøre en maskine, som direktiv 2006/42/EF finder anvendelse på.",
      "valid_from": "2008-06-25",
      "valid_to": null
    },
    {
      "provision_ref": "2:14",
      "chapter": "2",
      "section": "14",
      "content": "§ 14. Ved ”markedsføring” forstås første gang en maskine eller delmaskine stilles til rådighed, gratis eller mod betaling, i Det Europæiske Fællesskab med henblik på distribution eller anvendelse.",
      "valid_from": "2008-06-25",
      "valid_to": null
    },
    {
      "provision_ref": "2:15",
      "chapter": "2",
      "section": "15",
      "content": "§ 15. Ved ”fabrikant” forstås enhver fysisk eller juridisk person, der konstruerer og/eller fremstiller en maskine eller delmaskine, der er omfattet af dette kapitel, og som er ansvarlig for maskinens eller delmaskinens overensstemmelse med dette kapitel, med henblik på markedsføring under eget navn eller mærke eller til eget brug. Er der ikke nogen fabrikant som defineret ovenfor, anses enhver fysisk eller juridisk person, der markedsfører eller ibrugtager en maskine eller delmaskine, der er omfattet af dette kapitel, som fabrikant.",
      "valid_from": "2008-06-25",
      "valid_to": null
    },
    {
      "provision_ref": "2:16",
      "chapter": "2",
      "section": "16",
      "content": "§ 16. Ved ”repræsentant” forstås enhver fysisk eller juridisk person, der er etableret i Det Europæiske Fællesskab, og som har fået skriftligt mandat fra fabrikanten til i dennes navn at opfylde alle eller en del af de forpligtelser og formaliteter, der er fastsat i dette kapitel.",
      "valid_from": "2008-06-25",
      "valid_to": null
    },
    {
      "provision_ref": "2:17",
      "chapter": "2",
      "section": "17",
      "content": "§ 17. Ved ”ibrugtagning” forstås første anvendelse i Det Europæiske Fællesskab af en maskine, der er omfattet af dette kapitel, i overensstemmelse med dens bestemmelse.",
      "valid_from": "2008-06-25",
      "valid_to": null
    },
    {
      "provision_ref": "2:18",
      "chapter": "2",
      "section": "18",
      "content": "§ 18. Ved ”harmoniseret standard” forstås en ikke bindende teknisk specifikation, som er vedtaget af en standardiseringsorganisation, dvs. Den Europæiske Standardiseringsorganisation (CEN), Den Europæiske Komité for Elektronisk Standardisering (CENELEC) eller Det Europæiske Standardiseringsinstitut for Telekommunikation (ETSI), i henhold til mandat afgivet af EU-Kommissionen i overensstemmelse med procedurerne fastlagt i Europa-Parlamentets og Rådets direktiv 98/34/EF af 22. juni 1998 om en informationsprocedure med hensyn til tekniske standarder og forskrifter samt forskrifter for informationssamfundets tjenester.",
      "valid_from": "2008-06-25",
      "valid_to": null
    },
    {
      "provision_ref": "2:19",
      "chapter": "2",
      "section": "19",
      "content": "§ 19. Når en maskine skal opfylde bestemmelserne i dette kapitel, gælder dette også ved markedsføring i andre lande i Det Europæiske Fællesskab.",
      "valid_from": "2008-06-25",
      "valid_to": null
    },
    {
      "provision_ref": "2:20",
      "chapter": "2",
      "section": "20",
      "content": "§ 20. Maskiners indretning skal opfylde de væsentlige sikkerheds- og sundhedskrav, der er fastsat i bilag I. Stk. 2. En maskine kan dog uden at opfylde stk. 1 forevises på messer, udstillinger o.l., hvis det med tydelig skiltning er angivet, at maskinen ikke opfylder lovgivningens krav og ikke kan erhverves, før den er bragt i overensstemmelse hermed. Ved forevisning af maskinens eller delmaskinens funktioner skal der være truffet passende sikkerhedsforanstaltninger til personbeskyttelse.",
      "valid_from": "2008-06-25",
      "valid_to": null
    },
    {
      "provision_ref": "2:21",
      "chapter": "2",
      "section": "21",
      "content": "§ 21. Når en maskine er fremstillet i overensstemmelse med en harmoniseret standard, hvis reference er blevet offentliggjort i Den Europæiske Unions Tidende, formodes maskinen at være i overensstemmelse med de væsentlige sikkerheds- og sundhedskrav i bilag I, der er omfattet af den pågældende standard.",
      "valid_from": "2008-06-25",
      "valid_to": null
    },
    {
      "provision_ref": "2:22",
      "chapter": "2",
      "section": "22",
      "content": "§ 22. Enhver maskine skal være forsynet med mærkning, der opfylder kravene i bilag I.",
      "valid_from": "2008-06-25",
      "valid_to": null
    },
    {
      "provision_ref": "2:23",
      "chapter": "2",
      "section": "23",
      "content": "§ 23. Med enhver maskine skal følge en original brugsanvisning, der mindst opfylder kravene i bilag I. Brugsanvisningen skal ledsage den enkelte maskine ved levering. Stk. 2. Såfremt den originale brugsanvisning ikke foreligger på dansk, skal fabrikanten eller dennes repræsentant eller den der indfører maskinen til brug i Danmark, oversætte den til dansk.",
      "valid_from": "2008-06-25",
      "valid_to": null
    },
    {
      "provision_ref": "2:24",
      "chapter": "2",
      "section": "24",
      "content": "§ 24. Fabrikanten eller dennes repræsentant skal, inden han markedsfører eller ibrugtager en maskine, forsyne hver enkelt maskine med en original EF-overensstemmelseserklæring efter reglerne i §§ 26 og 28 - 30 til dokumentation for maskinens overensstemmelse med kravene i bilag I. Erklæringen skal ledsage maskinen ved levering. Stk. 2. Såfremt den originale EF-overensstemmelseserklæring ikke foreligger på dansk, skal fabrikanten eller dennes repræsentant eller den der indfører maskinen til brug i Danmark, oversætte den til dansk. Stk. 3. Hver enkelt maskine skal desuden forsynes med en CE-mærkning efter reglerne i § 32. Hvis maskinen er omfattet af andre regler, der foreskriver CE-mærkning, må CE-mærkningen kun foretages, hvis maskinen tillige opfylder de andre regler. Stk. 4. Det påhviler enhver, der markedsfører maskinen, eller som fremstiller maskinen til eget brug, at påse og i givet fald sørge for, at den i stk. 1 - 3 nævnte dokumentation foreligger, inden maskinen markedsføres eller ibrugtages. Stk. 5. Forpligtelserne i stk. 1-4 påhviler også den, som samler maskiner eller dele af maskiner af forskellig oprindelse.",
      "valid_from": "2008-06-25",
      "valid_to": null
    },
    {
      "provision_ref": "2:25",
      "chapter": "2",
      "section": "25",
      "content": "§ 25. Det påhviler enhver, der markedsfører en delmaskine at sikre, at der af fabrikanten eller dennes repræsentant er blevet udarbejdet en original inkorporeringserklæring, jf. § 27, samt den i § 31, nr. 2, nævnte monteringsvejledning. Erklæring og monteringsvejledning skal ledsage delmaskinen ved levering. Stk. 2. Såfremt den originale inkorporeringserklæring ikke foreligger på dansk, skal fabrikanten eller dennes repræsentant eller den der indfører delmaskinen til brug i Danmark, inden markedsføring oversætte den til dansk.",
      "valid_from": "2008-06-25",
      "valid_to": null
    },
    {
      "provision_ref": "2:26",
      "chapter": "2",
      "section": "26",
      "content": "§ 26. EF-overensstemmelseserklæringen for en maskine skal udfærdiges i overensstemmelse med bilag II, pkt. 1.A, jf. dog stk. 2. Stk. 2. EF-overensstemmelseserklæring kan først udfærdiges, når de i bilag VII, del A fastsatte krav vedrørende teknisk dossier og øvrig dokumentation er opfyldt, jf. dog stk. 3. Stk. 3. EF-overensstemmelseserklæring for maskiner, der er omfattet af bilag IV, kan først udfærdiges, når de i §§ 29 og 30 fastsatte bestemmelser er opfyldt.",
      "valid_from": "2008-06-25",
      "valid_to": null
    },
    {
      "provision_ref": "2:27",
      "chapter": "2",
      "section": "27",
      "content": "§ 27. For en delmaskine skal inkorporeringserklæringen udfærdiges i overensstemmelse med bilag II, pkt. 1.B. Stk. 2. Inkorporeringserklæringen kan først udfærdiges, når den relevante tekniske dokumentation, jf. § 31, nr. 1 og 2, er udarbejdet. Stk. 3. Den i § 31 for delmaskiners nævnte inkorporeringserklæring og monteringserklæring skal indgå i det tekniske dossier for den færdige maskine.",
      "valid_from": "2008-06-25",
      "valid_to": null
    },
    {
      "provision_ref": "2:28",
      "chapter": "2",
      "section": "28",
      "content": "§ 28. Hvis maskinen ikke omfattes af bilag IV, skal fabrikanten eller dennes repræsentant anvende den fremgangsmåde for overensstemmelsesvurdering med intern fabrikationskontrol af maskiner, som omhandles i bilag VIII, herunder udarbejde et teknisk dossier.",
      "valid_from": "2008-06-25",
      "valid_to": null
    },
    {
      "provision_ref": "2:29",
      "chapter": "2",
      "section": "29",
      "content": "§ 29. Hvis maskinen er omfattet af bilag IV, og fremstillet i overensstemmelse med de i § 21 omhandlede harmoniserede standarder, og alle de relevante væsentlige sikkerheds- og sundhedskrav indgår i disse standarder, skal en af følgende fremgangsmåder følges: 1) Den fremgangsmåde for overensstemmelsesvurdering med intern fabrikationskontrol, som omhandles i bilag VIII. 2) Den i bilag IX nævnte fremgangsmåde vedrørende EF-typeafprøvning samt den interne fabrikationskontrol af maskiner, som omhandles i bilag VIII, pkt. 3. 3) Den i bilag X nævnte fremgangsmåde vedrørende fuld kvalitetssikring.",
      "valid_from": "2008-06-25",
      "valid_to": null
    },
    {
      "provision_ref": "2:30",
      "chapter": "2",
      "section": "30",
      "content": "§ 30. Hvis maskinen er omfattet af bilag IV, og den ikke eller kun delvis er fremstillet i overensstemmelse med harmoniserede standarder, eller hvis ikke alle de relevante væsentlige sikkerheds- og sundhedskrav indgår i de harmoniserede standarder, eller hvis der ikke findes harmoniserede standarder for den pågældende maskine, skal en af følgende fremgangsmåder følges: 1) Den i bilag IX nævnte fremgangsmåde vedrørende EF-typeafprøvning samt den interne fabrikationskontrol af maskiner, som omhandles i bilag VIII, punkt 3. 2) Den i bilag X nævnte fremgangsmåde vedrørende fuld kvalitetssikring.",
      "valid_from": "2008-06-25",
      "valid_to": null
    },
    {
      "provision_ref": "2:31",
      "chapter": "2",
      "section": "31",
      "content": "§ 31. En fabrikant eller dennes repræsentant af delmaskiner skal før markedsføring sikre følgende: 1) At den relevante tekniske dokumentation, jf. bilag VII, B, er udarbejdet. 2) At monteringsvejledningen, jf. bilag VI, er udarbejdet. 3) At der er blevet udarbejdet en inkorporeringserklæring, jf. bilag II, pkt.1.B.",
      "valid_from": "2008-06-25",
      "valid_to": null
    },
    {
      "provision_ref": "2:32",
      "chapter": "2",
      "section": "32",
      "content": "§ 32. CE-mærkning skal udformes i overensstemmelse med bilag III og anbringes på maskinen, så det er synligt, let læseligt og ikke kan fjernes. Stk. 2. Der må ikke anbringes mærker eller påskrifter på maskinen, der gør CE-mærkningen mindre synlig eller vanskeligere at læse, eller som kan vildlede med hensyn til CE-mærkningens betydning og grafiske udformning. Stk. 3. Der må ikke påføres CE-mærkning i henhold til dette kapitel af produkter, som ikke er omfattet af kapitel 2 eller som ikke er en maskine.",
      "valid_from": "2008-06-25",
      "valid_to": null
    },
    {
      "provision_ref": "2:33",
      "chapter": "2",
      "section": "33",
      "content": "§ 33. Direktøren for Arbejdstilsynet kan godkende en eller flere institutioner til at foretage typeafprøvning samt godkendelse af kvalitetssikringssystemer i Danmark efter bestemmelserne i denne bekendtgørelse. Stk. 2. De i stk. 1 omhandlede prøvningsinstitutioner skal opfylde de i bilag XI fastsatte minimumskrav. Stk. 3. En godkendelse efter stk. 1 kan betinges og begrænses. Stk. 4. En godkendelse efter stk. 1 tilbagekaldes af direktøren for Arbejdstilsynet, hvis det pågældende bemyndigede organ ikke længere opfylder de i bilag XI fastsatte krav, eller hvis organet groft misligholder sine forpligtigelser.",
      "valid_from": "2008-06-25",
      "valid_to": null
    },
    {
      "provision_ref": "2:34",
      "chapter": "2",
      "section": "34",
      "content": "§ 34. Prøvningsinstitutionen skal foretage typeafprøvning og udfærdigelse af EF-typeafprøvningsattest efter de i bilag IX fastsatte retningslinier. Stk. 2. Den pågældende prøvningsinstitution skal underrettes om enhver ændring af den af typeafprøvningsattesten omfattede maskine, jf. bilag IX. Prøvningsinstitutionen afgør, om ændringen er så væsentlig i forhold til den meddelte typeafprøvningsattest, at maskinen skal underkastes ny typeafprøvning. Stk. 3. Prøvningsinstitutionen skal foretage godkendelse af kvalitetssikringssystemer samt meddele fabrikanten sin afgørelse, jf. bilag X. Stk. 4. Den pågældende prøvningsinstitution skal underrettes om enhver påtænkt ændring af kvalitetssikringssystemet, jf. bilag X. Prøvningsinstitutionen vurderer om en fornyet vurdering af kvalitetssikringssystemet er nødvendig. Stk. 5. Prøvningsinstitutionen kan tilbagekalde en typeafprøvningsattest eller godkendelse af et kvalitetssikringssystem, såfremt det senere konstateres, at en fabrikant ikke opfylder relevante krav i denne bekendtgørelse eller at en typeafprøvningsattest eller godkendelse af et kvalitetssikringssystem ikke burde have været udstedt.",
      "valid_from": "2008-06-25",
      "valid_to": null
    },
    {
      "provision_ref": "2:35",
      "chapter": "2",
      "section": "35",
      "content": "§ 35. Arbejdstilsynet kan påbyde, at den, der har markedsført eller ibrugtaget en maskine, som anvendt i overensstemmelse med dets bestemmelse alligevel viser sig at frembyde fare for sikkerhed eller sundhed, træffer de nødvendige foranstaltninger til afværgelse heraf. Det kan herunder påbydes, at markedsføring eller ibrugtagning standses, samt at den pågældende maskine tilbagekaldes fra markedet.",
      "valid_from": "2008-06-25",
      "valid_to": null
    },
    {
      "provision_ref": "3:36",
      "chapter": "3",
      "section": "36",
      "content": "§ 36. Reglerne i dette kapitel gælder for tekniske hjælpemidler, der ikke er omfattet af kapitel 2. Stk. 2. For tekniske hjælpemidlers konstruktion, fremstilling, udstyr, udformning samt brugsanvisning gælder de almindelige bestemmelser i §§ 37 – 63.",
      "valid_from": "2008-06-25",
      "valid_to": null
    },
    {
      "provision_ref": "3:37",
      "chapter": "3",
      "section": "37",
      "content": "§ 37. Et teknisk hjælpemiddel skal være forsvarligt konstrueret og forsvarligt udført af egnede materialer under hensyn til de påvirkninger, som det kan påregnes at blive udsat for, så det har den ud fra sikkerheds- og sundhedsmæssige hensyn fornødne styrke og holdbarhed. Stk. 2. Et teknisk hjælpemiddel, hvori der er eller kan opstå tryk, temperaturer, materialespændinger eller andre påvirkninger, som kan forårsage farlige tilstande, skal være således konstrueret og udført eller være forsynet med sådant udstyr til begrænsning af påvirkningerne, at de forsvarlige og evt. fastsatte grænser herfor ikke overskrides. Om nødvendigt skal hjælpemidlet være forsynet med et varslingsudstyr, der automatisk træder i funktion, hvis sådanne grænser overskrides.",
      "valid_from": "2008-06-25",
      "valid_to": null
    },
    {
      "provision_ref": "3:38",
      "chapter": "3",
      "section": "38",
      "content": "§ 38. I konstruktionen af et teknisk hjælpemiddel skal indgå sikring mod farer ved hjælpemidlet. Det skal herunder sikres, at 1) personer ikke kan komme i berøring med farlige maskindele eller stoffer 2) værktøj, emner eller dele heraf, stænk o.l. ikke kan udslynges til fare for sikkerhed og sundhed, og 3) varme, kulde, stråling, støj, vibrationer, støv, fugtighed, røg, dampe, gasser eller andet, som udvikles ved anvendelsen af hjælpemidlet, ikke afgives på en sådan måde, at det frembyder fare for sikkerhed eller sundhed. Stk. 2. Hvis fornøden sikring ikke kan opnås gennem konstruktionen, skal den gennemføres på betryggende måde ved afskærmning, udsugning, andet sikkerheds-udstyr eller andre sikkerhedstekniske forholdsregler. Stk. 3. Afskærmninger og andre beskyttelsesanordninger 1) skal være solidt fremstillet, 2) må ikke forårsage yderligere risici, 3) må ikke let kunne flyttes eller sættes ud af drift, 4) skal befinde sig i tilstrækkelig afstand fra det farlige område, 5) må ikke hindre udsynet under arbejdet mere end højst nødvendigt, og 6) skal muliggøre absolut nødvendig indgriben til anbringelse og udskiftning af dele såvel som vedligeholdelsesarbejde, idet adgangen begrænses til det område, hvor arbejdet skal udføres, og så vidt muligt uden afmontering af afskærmning eller anden beskyttelsesanordning.",
      "valid_from": "2008-06-25",
      "valid_to": null
    },
    {
      "provision_ref": "3:39",
      "chapter": "3",
      "section": "39",
      "content": "§ 39. Udrustning for energitilførsel skal være således konstrueret, udført og monteret, at den ikke frembyder fare for sikkerhed eller sundhed.",
      "valid_from": "2008-06-25",
      "valid_to": null
    },
    {
      "provision_ref": "3:40",
      "chapter": "3",
      "section": "40",
      "content": "§ 40. Et teknisk hjælpemiddel skal være konstrueret, udført og udstyret således, at betjening af det kan udføres uden fare for sikkerhed eller sundhed, og uden at andre udsættes for fare. Stk. 2. For ethvert andet ved hjælpemidlet forekommende arbejde finder stk. 1 tilsvarende anvendelse i det omfang, det er muligt, under hensyn til hjælpemidlets art.",
      "valid_from": "2008-06-25",
      "valid_to": null
    },
    {
      "provision_ref": "3:41",
      "chapter": "3",
      "section": "41",
      "content": "§ 41. Den måde, hvorpå indkobling, styring og afbrydelse af energi til et teknisk hjælpemiddel eller andre former for påvirkning af funktioner eller arbejdsprocesser i dette sker, skal i videst muligt omfang sikre, at der ikke opstår fare for sikkerhed eller sundhed. Det skal herunder sikres, at betjeningen kan ske under de bedst mulige oversigts- og kontrolforhold, og om nødvendigt skal hjælpemidler være forsynet med udstyr, som automatisk giver signal forud for igangsætning, standsning eller andre påvirkninger. Igangsætning må kun kunne ske ved en bevidst handling, udført på et styresystem, der er beregnet hertil. Stk. 2. Standsning af funktioner eller arbejdsprocesser skal, medmindre afbrydelse af disse kan frembyde fare, kunne ske hurtigt fra hensigtsmæssige steder på eller ved hjælpemidlet. Hvor sikkerhedsmæssige grunde taler for det, skal standsning kunne indtræde automatisk. Om fornødent skal standsning være kombineret med en bremsning. Stopordre skal have højere prioritet end igangsætningsordre. Stk. 3. Hvis unormale driftsforhold, herunder variationer eller afbrydelse i energitilførslen til et teknisk hjælpemiddel, kan frembyde fare, skal hjælpemidlet have effektiv sikring herimod. Om nødvendigt skal hjælpemidlet være forsynet med automatisk og hensigtsmæssigt virkende varslingsanordning.",
      "valid_from": "2008-06-25",
      "valid_to": null
    },
    {
      "provision_ref": "3:42",
      "chapter": "3",
      "section": "42",
      "content": "§ 42. Belysning, der er indbygget eller påmonteret et teknisk hjælpemiddel, skal være hensigtsmæssigt udformet, herunder blændfri.",
      "valid_from": "2008-06-25",
      "valid_to": null
    },
    {
      "provision_ref": "3:43",
      "chapter": "3",
      "section": "43",
      "content": "§ 43. Betjeningsanordninger og styresystemer skal være således konstrueret, udført og udformet, at risiko for utilsigtet eller fejlagtig udløsning, ændring eller standsning af funktioner, hvorved der kan opstå fare, er forhindret eller imødegået. Stk. 2. Styresystemer skal være sikre og skal være valgt under hensyn til de svigt, forstyrrelser og belastninger, som kan forudses i forbindelse med den påtænkte anvendelse. Stk. 3. Betjeningsanordninger skal være let tilgængelige, tydelige, lette at få øje på, passende afmærket og være anbragt og udformet ergonomisk hensigtsmæssigt samt være godt belyst.",
      "valid_from": "2008-06-25",
      "valid_to": null
    },
    {
      "provision_ref": "3:44",
      "chapter": "3",
      "section": "44",
      "content": "§ 44. Automatisk drevne, styrede eller overvågede tekniske hjælpemidler skal, i det omfang det kan have sikkerhedsmæssig betydning, være udstyret med anordninger til nedregulering af processerne, udkobling af den automatiske styring og udstyr til manuel betjening samt evt. nødstop. Stk. 2. Et sådant hjælpemiddel skal desuden være forsynet med anvisninger, diagrammer, planer e.l. materiale, som i tilfælde af automatikkens svigt eller andre ekstraordinære situationer giver grundlag for fuldt ud at vurdere den sikkerhedsmæssige betydning heraf og at gennemføre de foranstaltninger eller indgreb, som måtte være nødvendige til afværgelse af fare for sikkerhed eller sundhed. Stk. 3. Materialets tekst og de instruktioner, der knytter sig hertil, skal være på dansk, medmindre andet følger af særregler eller bestemmes af direktøren for Arbejdstilsynet. Stk. 4. Materialet skal befinde sig på hjælpemidlet eller i tilknytning til dette på en måde, der er hensigtsmæssig for dets anvendelse.",
      "valid_from": "2008-06-25",
      "valid_to": null
    },
    {
      "provision_ref": "3:45",
      "chapter": "3",
      "section": "45",
      "content": "§ 45. Tekniske hjælpemidler, hvis sikkerhed er afhængig af driftstilstanden, skal i nødvendigt omfang være forsynet med udstyr til overvågning, kontrol og styring heraf. Stk. 2. Overvågnings- og kontroludstyr skal være forsvarligt konstrueret og forsvarligt udført af egnede materialer, så de fungerer pålideligt på en sikkerheds- og sundhedsmæssigt fuldt forsvarlig måde. Stk. 3. Overvågnings- og kontroludstyr skal være konstrueret og anbragt således, at de ikke uforsætligt kan bringes ud af indstilling. Deres visning skal være korrekt, tydelig og godt belyst. Aflæsning og indstilling skal kunne foretages fra et let tilgængeligt sted, og det skal være muligt at foretage nødvendige justeringer eller udskiftninger.",
      "valid_from": "2008-06-25",
      "valid_to": null
    },
    {
      "provision_ref": "3:46",
      "chapter": "3",
      "section": "46",
      "content": "§ 46. Hvor der ved eller på et teknisk hjælpemiddel skal ske færdsel eller ophold af hensyn til betjening, vedligeholdelse, eftersyn eller anden pasning, skal der indrettes adgangs- og færdselsveje samt arbejdsplatforme i nødvendigt omfang. Disse skal være således udformet og udført, sikret og belyst, at deres benyttelse er sikkerheds- og sundhedsmæssigt fuldt forsvarlig.",
      "valid_from": "2008-06-25",
      "valid_to": null
    },
    {
      "provision_ref": "3:47",
      "chapter": "3",
      "section": "47",
      "content": "§ 47. Hvor form eller farve af et teknisk hjælpemiddel eller dele heraf kan have sikkerheds- eller sundhedsmæssig betydning, skal der i videst muligt omfang være taget hensyn hertil.",
      "valid_from": "2008-06-25",
      "valid_to": null
    },
    {
      "provision_ref": "3:48",
      "chapter": "3",
      "section": "48",
      "content": "§ 48. Markeringsfarver og -symboler skal være tydelige og holdbare, og af hensyn til synsopfattelsen skal der i det hele tilstræbes en hensigtsmæssig form- og farvegivning af hjælpemidlet.",
      "valid_from": "2008-06-25",
      "valid_to": null
    },
    {
      "provision_ref": "3:49",
      "chapter": "3",
      "section": "49",
      "content": "§ 49. Tilgængelige dele af hjælpemidlet skal, i den udstrækning dets anvendelse efter bestemmelsen tillader det, være udformet således, at skarpe hjørner, kanter, ru over-flader o.l., som kan medføre personskade, ikke forekommer. Stk. 2. Udformningen skal så vidt muligt sikre, at hjælpemidlet nemt kan renholdes, og at rengøringen af og ved det kan ske uden fare for sikkerhed eller sundhed.",
      "valid_from": "2008-06-25",
      "valid_to": null
    },
    {
      "provision_ref": "3:50",
      "chapter": "3",
      "section": "50",
      "content": "§ 50. Et teknisk hjælpemiddel, som må påregnes at kunne blive genstand for flytning, transport, opstilling og montage, skal udformes under hensyn hertil og om nødvendigt forsynes med anordninger, således at flytning mv. kan ske på sikkerheds- og sundhedsmæssigt fuldt forsvarlig måde.",
      "valid_from": "2008-06-25",
      "valid_to": null
    },
    {
      "provision_ref": "3:51",
      "chapter": "3",
      "section": "51",
      "content": "§ 51. Med leveringen af et teknisk hjælpemiddel skal følge sådan brugsanvisning, som er nødvendigt for, at hjælpemidlet kan anvendes, transporteres og opstilles sikkerheds- og sundhedsmæssigt fuldt forsvarligt samt holdes i forskriftsmæssig stand. Hertil hører fornødne angivelser, planer, diagrammer o.l. for hjælpemidlets indretning og funktion, oplysning om farer eller andre særlige forhold ved hjælpemidlet, herunder begrænsninger i brugen, som kan have betydning for sikkerhed og sundhed i arbejdsmiljøet, og som ikke er almindeligt kendt. Den skal desuden indeholde oplysning om evt. særlige sikkerhedsforanstaltninger, som er nødvendige i forbindelse med hjælpemidlets anvendelse, transport, opstilling og vedligeholdelse. Er personlige værnemidler nødvendige, skal brugsanvisningen give oplysning om disses art og anvendelse, som er i overensstemmelse med de regler, der måtte være givet herom. Stk. 2. Brugsanvisningen skal være fyldestgørende og let forståelig for dem, der kan påregnes at skulle benytte den. Den skal være affattet på dansk, medmindre andet følger af særregler, eller direktøren for Arbejdstilsynet tillader eller stiller krav om et andet sprog. Stk. 3. I det omfang det kan have sikkerheds- eller sundhedsmæssig betydning, skal brugsanvisningen, væsentlige dele heraf eller henvisninger til den være angivet direkte på hjælpemidlet eller på skilt, opslag e.l., til opsætning ved dette. Stk. 4. Enhver maskine, der udleveres eller udstilles her i landet, skal være forsynet med fremstillerens eller for importerede maskiners vedkommende importørens navn og adresse eller med anden markering, som gør det let at identificere fremstilleren, henholdsvis importøren.",
      "valid_from": "2008-06-25",
      "valid_to": null
    },
    {
      "provision_ref": "3:52",
      "chapter": "3",
      "section": "52",
      "content": "§ 52. Hvis et mobilt arbejdsredskab er beregnet til, at der opholder sig en eller flere personer på redskabet, skal redskabet være indrettet således, at risikoen for personerne mindskes mest muligt, når redskabet er i bevægelse. Dette gælder også ved risiko for, at personerne kommer i kontakt med hjul eller larvefødder, eller at de bliver fanget af disse.",
      "valid_from": "2008-06-25",
      "valid_to": null
    },
    {
      "provision_ref": "3:53",
      "chapter": "3",
      "section": "53",
      "content": "§ 53. Hvis en utilsigtet blokering af kraftoverføringsdelene mellem et mobilt arbejdsredskab og dets tilbehør eller anhænger kan medføre særlige risici, skal redskabet være udstyret eller indrettet på en måde, der forhindrer blokering af kraftoverføringsdelene. Hvor sådanne blokeringer ikke kan forhindres, skal der træffes enhver tænkelig forholdsregel for at undgå personskade.",
      "valid_from": "2008-06-25",
      "valid_to": null
    },
    {
      "provision_ref": "3:54",
      "chapter": "3",
      "section": "54",
      "content": "§ 54. Et mobilt arbejdsredskab skal være forsynet med fastgørelsesanordninger til kraftoverføringsdelene, hvis det er nødvendigt for at undgå, at delene slæber hen ad jorden og derved bliver tilsølet eller ødelagt.",
      "valid_from": "2008-06-25",
      "valid_to": null
    },
    {
      "provision_ref": "3:55",
      "chapter": "3",
      "section": "55",
      "content": "§ 55. Hvis et mobilt arbejdsredskab er beregnet til, at der opholder sig en eller flere personer på redskabet, skal redskabet afhængigt af de faktiske anvendelsesforhold, være forsynet med en af nedennævnte sikkerhedsindretninger for at begrænse risici i forbindelse med væltning eller stejling: 1) en indretning, der forhindrer redskabet i at hælde mere end 45 grader, 2) en indretning, der sikrer tilstrækkelig fri afstand rundt om den eller de personer, der opholder sig på redskabet, hvis dette kan hælde mere end 45 grader, eller 3) enhver anden indretning med tilsvarende formål. Stk. 2. De i stk. 1 nævnte sikkerhedsindretninger kan være integreret i arbejdsredskabet. Stk. 3. De i stk. 1 nævnte sikkerhedsindretninger er ikke påkrævet, når arbejdsredskabet er stabiliseret under brugen, eller når selve redskabets konstruktion forhindrer, at det kan stejle eller vælte. Stk. 4. Er der risiko for, at en person, der opholder sig på arbejdsredskabet, kan komme i klemme mellem dele af arbejdsredskabet og jorden, skal der være monteret et system, fx sikkerhedssele, til fastspænding af den eller de personer, der opholder sig på arbejdsredskabet.",
      "valid_from": "2008-06-25",
      "valid_to": null
    },
    {
      "provision_ref": "3:56",
      "chapter": "3",
      "section": "56",
      "content": "§ 56. Hvis en gaffeltruck er beregnet til, at der opholder sig en eller flere personer på gaffeltrucken, skal denne være indrettet eller udstyret med fx en af nedennævnte indretninger for at begrænse risici i forbindelse med væltning: 1) en førerkabine, 2) en indretning, der forhindrer gaffeltrucken i at vælte, 3) en indretning, der sikrer, at der i tilfælde af væltning er tilstrækkelig plads mellem jorden og visse dele af gaffeltrucken til den eller de personer, der opholder sig på den, eller 4) en konstruktion, fx sikkerhedssele, der fastspænder personen eller personerne til førersædet, således at de ikke fanges af dele af gaffeltrucken, hvis den vælter.",
      "valid_from": "2008-06-25",
      "valid_to": null
    },
    {
      "provision_ref": "3:57",
      "chapter": "3",
      "section": "57",
      "content": "§ 57. Hvis kørsel med et selvkørende arbejdsredskab kan indebære risici for personer, skal det opfylde følgende krav: 1) Redskabet skal være forsynet med en anordning, der forhindrer utilsigtet igangsætning. 2) Hvis redskabet omfatter flere enheder, der kan bevæge sig samtidigt på samme skinnelegeme, skal redskabet være forsynet med passende anordninger til mindskelse af følgerne af en eventuel kollision. 3) Redskabet skal være forsynet med en anordning til nedbremsning og standsning. I det omfang hensynet til sikkerheden kræver det, skal der være en let tilgængelig nødbetjeningsenhed med betjeningsorganer eller et automatisk system til nedbremsning og standsning af redskabet i tilfælde af, at hovedbetjeningsenheden svigter. 4) Hvis førerens direkte synsfelt er utilstrækkeligt med henblik på sikkerheden, skal der installeres passende hjælpeanordninger til forbedring af udsynet. 5) Hvis redskabet er beregnet til brug om natten eller på mørke steder, skal det være forsynet med en belysningsanordning, der er tilpasset det arbejde, der skal udføres, og som skal skabe tilstrækkelig sikre forhold. 6) Hvis redskabet i sig selv indebærer en brandrisiko, eller hvis anhænger eller last indebærer en brandrisiko, som kan udsætte personer for fare, skal det være forsynet med passende udstyr til brandbekæmpelse, medmindre sådant udstyr allerede befinder sig i tilstrækkelig nærhed af anvendelsesstedet. 7) Et fjernstyret arbejdsredskab skal standse automatisk, hvis det bevæger sig uden for fjernstyringens rækkevidde. 8) Et fjernstyret arbejdsredskab, som under normale anvendelsesbetingelser kan indebære risici for påkørsel eller fastklemning, skal forsynes med anordninger, som beskytter mod sådanne risici, medmindre der allerede er andre passende anordninger til kontrol af risikoen for påkørsel.",
      "valid_from": "2008-06-25",
      "valid_to": null
    },
    {
      "provision_ref": "3:58",
      "chapter": "3",
      "section": "58",
      "content": "§ 58. Hvis et redskab, der anvendes til løft af byrder, installeres fast, skal det sikres, at det er solidt og stabilt under brugen, især under hensyntagen til de byrder, der skal løftes, og til hvorledes udstyret er ophængt eller fastgjort.",
      "valid_from": "2008-06-25",
      "valid_to": null
    },
    {
      "provision_ref": "3:59",
      "chapter": "3",
      "section": "59",
      "content": "§ 59. Et redskab, der anvendes til løft af byrder, skal være tydeligt mærket med den tilladelige belastning. Stk. 2. Der skal ved redskabet foreligge en tabel, der viser de tilladelige belastninger i redskabets forskellige stillinger. Stk. 3. Tilbehør til redskabet skal mærkes på en sådan måde, at de tekniske egenskaber, der har betydning for sikkerheden, fremgår tydeligt. Stk. 4. Hvis et redskab ikke er beregnet til løft af personer, skal dette, hvis der er mulighed for at tage fejl, angives ved passende tydelig skiltning.",
      "valid_from": "2008-06-25",
      "valid_to": null
    },
    {
      "provision_ref": "3:60",
      "chapter": "3",
      "section": "60",
      "content": "§ 60. Et fastinstalleret redskab, der anvendes til løft af byrder, skal være installeret således, at risikoen mindskes for, at byrderne: 1) rammer personer, 2) utilsigtet foretager farlige bevægelser eller falder ned, eller 3) utilsigtet frigøres.",
      "valid_from": "2008-06-25",
      "valid_to": null
    },
    {
      "provision_ref": "3:61",
      "chapter": "3",
      "section": "61",
      "content": "§ 61. Et redskab, der anvendes til løft eller flytning af personer, skal være konstrueret således, 1) at man ved hjælp af passende anordninger forhindrer nedstyrtning af kabine, kurv eller lignende, 2) at man undgår risiko for, at en person kan falde ud af kabine, kurv eller lignende, 3) at man undgår risiko for, at en person kvæstes, fastklemmes eller stødes især som følge af utilsigtet kontakt med genstande, og 4) at personer, der i tilfælde af uheld er lukket inde i kabine, kurv eller lignende kan frigøres og ikke udsættes for fare. Stk. 2. Hvis det på grund af arbejdsstedet eller højdeforskellen ikke er muligt ved hjælp af en særlig anordning at undgå de i stk. 1, nr. 1, omhandlede risici, skal der anvendes et bæremiddel (ståltov eller kæde) med forhøjet sikkerhedsfaktor.",
      "valid_from": "2008-06-25",
      "valid_to": null
    },
    {
      "provision_ref": "3:62",
      "chapter": "3",
      "section": "62",
      "content": "§ 62. Byggeelevatorer, som udelukkende er indrettet til materialetransport, og som er midlertidigt installeret til brug ved udførelsen af byggeopgaver, skal være indrettet således, at de har et sikkerhedsniveau der mindst svarer til kravene i standarden DS/EN 12158-1 af 28. december 2000.",
      "valid_from": "2008-06-25",
      "valid_to": null
    },
    {
      "provision_ref": "3:63",
      "chapter": "3",
      "section": "63",
      "content": "§ 63. Ikke-CE mærkede mekanisk drevne hejseredskaber, som med et bæremiddel løfter en byrde frithængende, og spil, som ved brug af et eller flere bæremidler løfter en byrde, der er helt eller delvis styret i sin bane, eller som ved brug af tov, kæde e.l. anvendes til træk eller bugsering, skal, ud over kravene i dette kapitel, opfylde de supplerende krav i bilag XII. Stk. 2. Undtaget fra stk. 1 er: 1) hejseredskaber og spil til brug for bevægelseshæmmede personer, og 2) elevatorer m.v.",
      "valid_from": "2008-06-25",
      "valid_to": null
    },
    {
      "provision_ref": "4:64",
      "chapter": "4",
      "section": "64",
      "content": "§ 64. Direktøren for Arbejdstilsynet kan for enkelte typer af tekniske hjælpemidler fastsætte detailregler i overensstemmelse med foranstående bestemmelser. Stk. 2. Der kan i reglerne anvendes henvisninger til normer og standarder, når disse angives entydigt, herunder med datering.",
      "valid_from": "2008-06-25",
      "valid_to": null
    },
    {
      "provision_ref": "4:65",
      "chapter": "4",
      "section": "65",
      "content": "§ 65. Direktøren for Arbejdstilsynet kan udsende anvisninger, hvori der gives nærmere retningslinier for, hvorledes bestemmelser i bekendtgørelsen og detailregler kan opfyldes.",
      "valid_from": "2008-06-25",
      "valid_to": null
    },
    {
      "provision_ref": "5:66",
      "chapter": "5",
      "section": "66",
      "content": "§ 66. Direktøren for Arbejdstilsynet kan i det enkelte tilfælde tillade afvigelser fra denne bekendtgørelse, hvor det på grund af hjælpemidlets særlige indretning og anvendelse eller særlige forhold i øvrigt skønnes rimeligt og forsvarligt. Dette gælder dog ikke for tekniske hjælpemidler omfattet af kapitel 2.",
      "valid_from": "2008-06-25",
      "valid_to": null
    },
    {
      "provision_ref": "5:67",
      "chapter": "5",
      "section": "67",
      "content": "§ 67. Afgørelser efter bekendtgørelsen kan påklages efter § 81 i lov om arbejdsmiljø. Stk. 2. Klage over afgørelser truffet af prøvningsinstitutioner, jf. § 34, kan indbringes for Arbejdstilsynet inden 4 uger efter at afgørelsen er meddelt den pågældende.",
      "valid_from": "2008-06-25",
      "valid_to": null
    },
    {
      "provision_ref": "6:68",
      "chapter": "6",
      "section": "68",
      "content": "§ 68. Medmindre højere straf er forskyldt efter lov om arbejdsmiljø eller anden lovgivning, straffes med bøde eller fængsel i indtil 1 år den, der 1) overtræder § 3, §§ 19-20, §§ 22-32, § 34, stk. 2, og §§ 37-63 2) ikke efterkommer påbud eller forbud, der er meddelt i henhold til bekendtgørelsens bestemmelser, eller 3) tilsidesætter vilkår for tilladelser i henhold til bekendtgørelsen. Stk. 2. For overtrædelse af § 3, §§ 19 -20, §§ 22 -32, § 34, stk. 2 og §§ 37 - 63, kan der pålægges en arbejdsgiver bødeansvar, selv om overtrædelsen ikke kan tilregnes ham som forsætlig eller uagtsom. Det er en betingelse for bødeansvaret, at overtrædelsen kan tilregnes en eller flere til virksomheden knyttede personer eller virksomheden som sådan. For bødeansvaret fastsættes ingen forvandlingsstraf. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-06-25",
      "valid_to": null
    },
    {
      "provision_ref": "6:69",
      "chapter": "6",
      "section": "69",
      "content": "§ 69. I detailregler efter bekendtgørelsen kan der fastsættes straf for overtrædelse af bestemmelser i disse efter § 84 i lov om arbejdsmiljø.",
      "valid_from": "2008-06-25",
      "valid_to": null
    },
    {
      "provision_ref": "7:70",
      "chapter": "7",
      "section": "70",
      "content": "§ 70. Bekendtgørelsen træder i kraft den 1. januar 2009, jf. dog stk. 2-3. Stk. 2. Kapitel 2 træder i kraft den 29. december 2009. Stk. 3. § 62 træder i kraft 1. januar 2012. Byggeelevatorer, som udelukkende er indrettet til materialetransport, og som er midlertidigt installeret til brug ved udførelsen af byggeopgaver, skal dog med virkning fra 1. januar 2009 være sikret effektivt mod, at personer og gods kan styrte ned. Stk. 4. Samtidig med denne bekendtgørelses ikrafttræden ophæves bekendtgørelse nr. 561 af 24. juni 1994 om indretning af tekniske hjælpemidler, bortset fra kapitel 2, jf. §§ 5 – 18 herunder bilag I-VIII, der finder anvendelse for maskiner og sikkerhedskomponenter, der er markedsført eller ibrugtaget i perioden fra 1. januar 1995 til 29. december 2009. Stk. 5. Den krævede dokumentation i bilag V i bekendtgørelse nr. 561 af 24. juni 1994 om indretning af tekniske hjælpemidler, jf. stk. 2, skal være til rådighed for de kompetente myndigheder i medlemsstaterne i mindst 10 år efter maskinens fremstillingsdato eller ved seriefremstilling den sidst producerede enheds fremstillingsdato. Stk. 6. Direktøren for Arbejdstilsynet kan fra den 29. juni 2008 udpege prøveinstitutioner jf. § 33.",
      "valid_from": "2008-06-25",
      "valid_to": null
    },
    {
      "provision_ref": "7:71",
      "chapter": "7",
      "section": "71",
      "content": "§ 71. Bekendtgørelse nr. 621 af 11. december 1975 om indretning og brugen af boltepistoler og deres tilbehør ophæves den 30. juni 2011. Boltepistoler og deres tilbehør, der opfylder indretningskravene i bekendtgørelsen, kan markedsføres og ibrugtages indtil den 29. juni 2011.",
      "valid_from": "2008-06-25",
      "valid_to": null
    },
    {
      "provision_ref": "7:72",
      "chapter": "7",
      "section": "72",
      "content": "§ 72. Samtidig med denne bekendtgørelses ikrafttræden ophæves kapitel 2 og kapitel 3 i bekendtgørelse nr. 1101 af 14. december 1992 om indretningen af hejseredskaber og spil.",
      "valid_from": "2008-06-25",
      "valid_to": null
    }
  ],
  "definitions": [
    {
      "term": "tekniske hjælpemidler",
      "definition": "i denne bekendtgørelse: 1) maskiner, beholdere, apparater, redskaber og enhver anden lignende indretning, der a) anvendes ved forarbejdningen af et produkt, b) anvendes til frembringelsen af et arbejdsresultat, herunder til transport og opbevaring, eller c) tjener til udførelsen af en teknisk proces 2) dele til sådanne indretninger, præfabrikerede konstruktioner og enhver anden tilvirket genstand, der er beregnet til sammen med andre genstande at indgå i en færdig enhed",
      "source_provision": "1:2"
    }
  ]
}
