{
  "id": "2020:1775",
  "type": "statute",
  "title": "Bekendtgørelse om godkendt teknologisk service",
  "short_name": "BEK H#LOKDOK04",
  "status": "in_force",
  "issued_date": "2020-11-30",
  "url": "https://www.retsinformation.dk/eli/lta/2020/1775/xml",
  "description": "Retsinformation source. DocumentId=CE001023; AccessionNumber=B20200177505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Godkendt teknologisk service har til formål at udvikle og udbrede ny viden, teknologiske kompetencer, faciliteter og serviceydelser. Godkendt teknologisk service udvikles i et samspil mellem erhvervs- og samfundsbehov, forskning og ny teknologi. Godkendt teknologisk service udbydes primært til virksomheder i hele Danmark med henblik på at give adgang til specialistkompetencer samt test-, udviklings- og demonstrationsfaciliteter og dermed styrke virksomhedernes teknologiudvikling og innovation."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Godkendt teknologisk service udbydes primært som kommercielle ydelser på markedsvilkår. Videnspredende aktiviteter kan også udbydes som ikke-kommercielle ydelser. Stk. 2. Godkendte teknologiske serviceydelser må kun udvikles med støtte fra Uddannelses- og Forskningsstyrelsen, hvis tilsvarende ydelser ikke allerede udbydes af virksomheder på det danske marked."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen fastlægger de overordnede rammer for godkendt teknologisk service og godkendte teknologiske serviceinstitutter, herunder støttede aktiviteter, betingelser for godkendelse, ansøgnings- og bevillingsbetingelser, tilsyn og sanktioner."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Uddannelses- og forskningsministeren kan efter ansøgning meddele en almennyttig selvejende institution eller et almennyttigt aktieselskab godkendelse som teknologisk serviceinstitut for indtil 3 år. Stk. 2. Ved almennytte forstås, at en selvejende institution eller et aktieselskab arbejder med formidling af viden og teknologi af bred interesse for virksomheder og har en ikke-eksklusiv kundekreds."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En almennyttig selvejende institution eller et almennyttigt aktieselskab skal for at opnå godkendelse som teknologisk serviceinstitut virke inden for teknologisk service på et økonomisk, fagligt og organisatorisk betryggende grundlag, herunder have 1) betryggende organisering og styring, 2) højt fagligt niveau og erhvervsrelevans, og 3) betryggende økonomi. Stk. 2. Almennyttige aktieselskaber godkendt som teknologisk serviceinstitut skal være fuldt ejet af én eller flere juridiske enheder, der fungerer på almennyttige vilkår inden for forskning, teknologi og innovation."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En almennyttig selvejende institution eller et almennyttigt aktieselskab skal for at opnå godkendelse som teknologisk serviceinstitut være en forsknings- og videnformidlingsinstitution, jf. definitionen i pkt. 1.3. ee) i Europa-Kommissionens meddelelse om rammebestemmelser for statsstøtte til forskning og udvikling og innovation (2014/C 198/01)."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelses- og Forskningsstyrelsen skal ved ansøgning efter § 4 godkende vedtægterne for den almennyttige selvejende institution eller det almennyttige aktieselskab. Stk. 2. Følgende skal fremgå af vedtægterne: 1) Kapital og akkumuleret overskud skal anvendes inden for vedtægternes almennyttige formål. 2) Der skal ikke kunne trækkes kapital eller aktiver ud til ikke-vedtægtsbestemte formål. 3) Salgsprovenu ved frasalg af aktiviteter og udlodning fra selskaber, hvori det godkendte teknologiske serviceinstitut har ejerandele eller stemmerettigheder, skal tilbageføres til det godkendte teknologiske serviceinstitut og geninvesteres efter vedtægternes formål. Stk. 3. Hvis et godkendt teknologisk serviceinstitut vedtager ændringer i sine vedtægter, skal disse godkendes af styrelsen inden ikrafttræden."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Det godkendte teknologiske serviceinstituts bestyrelse og ledelse må ikke have eller oparbejde særlig personlig eller økonomisk interesse, herunder ejerandele, aktieoptioner m.v., i selskaber, hvori det godkendte teknologiske serviceinstitut har ejerandele eller stemmerettigheder."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ved ændringer i et godkendt teknologisk serviceinstituts selskabsstruktur af betydning for instituttets godkendelse skal instituttet fortsat overholde §§ 5-8. Stk. 2. Uddannelses- og Forskningsstyrelsen skal hurtigst muligt underrettes om ændringer i selskabsstrukturen, jf. stk. 1."
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ved ophør som godkendt teknologisk serviceinstitut skal instituttet i dialog med Uddannelses- og Forskningsstyrelsen arbejde for, at relevante kompetencer, faciliteter og serviceydelser, der er udviklet med støtte fra Uddannelses- og Forskningsstyrelsen, fortsat er tilgængelige for virksomheder på det danske marked."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Uddannelses- og Forskningsstyrelsen yder tilskud eller andre former for medfinansiering til udvikling af godkendt teknologisk service til godkendte teknologiske serviceinstitutter (resultatkontraktmidler). Stk. 2. Tildeling af resultatkontraktmidler efter stk. 1, sker efter ansøgning i åben konkurrence på baggrund af offentliggjorte kriterier. Stk. 3. Styrelsen kan stille krav om egenfinansiering ved tildelingen af resultatkontraktmidler efter stk. 1."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. De godkendte teknologiske serviceinstitutter kan ansøge om resultatkontraktmidler til følgende omkostninger: 1) Løn og heraf afledte omkostninger til faglige medarbejdere ved godkendte teknologiske institutter, deltagende universiteter og andre videninstitutioner. 2) Mindre udstyrsanskaffelser, transportudgifter m.v. der knytter sig direkte til gennemførelsen af den indgåede resultatkontrakt. Stk. 2. Resultatkontraktmidler kan anvendes til hel eller delvis dækning af det godkendte teknologiske serviceinstituts egenfinansiering, når instituttet deltager i andre offentligt finansierede udviklingsprojekter, der understøtter en resultatkontraktaktivitet. Stk. 3. Resultatkontraktmidler kan anvendes til aktiviteter i udlandet, hvis de opnåede kompetencer og resultater forankres i det godkendte teknologiske serviceinstitut og omsættes i instituttets teknologiske serviceydelser på det danske marked."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Resultatkontraktmidler efter § 11, stk. 1, skal holdes økonomisk adskilt fra ikke-støttede aktiviteter hos det godkendte teknologiske serviceinstitut."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Resultatkontraktmidler må ikke anvendes til at udvikle teknologiske serviceydelser, hvis tilsvarende ydelser allerede udbydes på det danske marked, eller hvis det godkendte teknologiske serviceinstitut har eller burde have kendskab til, at tilsvarende ydelser er under udvikling. Stk. 2. Det godkendte teknologiske serviceinstitut skal straks oplyse Uddannelses- og Forskningsstyrelsen, hvis der udvikles eller udbydes teknologisk service på markedet, der kan skabe tvivl om, hvorvidt forudsætningen i stk. 1, fortsat er opfyldt."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Uddannelses- og Forskningsstyrelsen fastsætter nærmere vilkår for resultatkontraktmidler i opslag, bevillingsbreve m.v."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Hvis et godkendt teknologisk serviceinstitut ønsker ændringer i en bevilling af resultatkontraktmidler, skal instituttet indhente forudgående skriftlig godkendelse fra Uddannelses- og Forskningsstyrelsen."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Når et godkendt teknologisk serviceinstitut indgår i projekter med virksomheder, andre videninstitutioner m.v., skal instituttets andel af immaterielle rettigheder afspejle de med resultatkontraktmidler støttede aktiviteter i overensstemmelse med pkt. 28 i Europa-Kommissionens meddelelse om rammebestemmelser for statsstøtte til forskning og udvikling og innovation (2014/C 198/01)."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Uddannelses- og Forskningsstyrelsen fører tilsyn med de godkendte teknologiske serviceinstitutters overholdelse af regler og vilkår for instituttets godkendelse og anvendelse af resultatkontraktmidler. Stk. 2. Til brug for styrelsens tilsyn efter stk. 1, skal de godkendte teknologiske serviceinstitutter på anmodning afgive enhver oplysning, herunder om de godkendte teknologiske serviceinstitutters samlede virksomhed og eventuelle selskaber, hvori det godkendte teknologiske serviceinstitut har ejerandele eller stemmerettigheder."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Godkendte teknologiske serviceinstitutter skal af egen drift hurtigst muligt underrette Uddannelses- og Forskningsstyrelsen, hvis der indtræffer forhold af betydning for det godkendte teknologiske serviceinstituts muligheder for at overholde vilkårene for godkendelse, jf. §§ 5-9, eller at gennemføre aktiviteter støttet af resultatkontraktmidler, jf. kapitel 3."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Godkendte teknologiske serviceinstitutter indsamler og afgiver på Uddannelses- og Forskningsstyrelsens anmodning oplysninger til brug for styrelsens udarbejdelse af analyser og evalueringer af aktiviteter støttet med resultatkontraktmidler og effekten heraf."
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Godkendelse som teknologisk serviceinstitut kan tilbagekaldes med eller uden varsel, hvis de forudsætninger, der ligger til grund for godkendelsen, ikke længere er opfyldt. Stk. 2. Hvis et godkendt teknologisk serviceinstitut ikke overholder regler og vilkår for godkendelse som teknologisk serviceinstitut eller for tildelte resultatkontraktmidler, kan Uddannelses- og Forskningsstyrelsen efter en konkret vurdering tilbageholde eller reducere ikke-udbetalte resultatkontraktmidler og kræve allerede udbetalte resultatkontraktmidler helt eller delvist tilbagebetalt. Stk. 3. Ved manglende overholdelse, jf. stk. 2, forstås særligt: 1) Afgivelse af urigtige eller vildledende oplysninger eller fortielse af oplysninger af betydning for ansøgning om godkendelse, jf. §§ 5-8, eller ansøgning om resultatkontraktmidler efter § 11. 2) Vedtægtsændring i strid med § 7, stk. 3. 3) Ændring af selskabsstrukturen i strid med § 9, stk. 1 og 2. 4) Anvendelse af resultatkontraktmidler i strid med § 14. 5) Ændret anvendelse af resultatkontraktmidler uden forudgående godkendelse, jf. § 16. 6) Afgivelse af mangelfulde eller urigtige oplysninger af betydning for styrelsens tilsyn, jf. kapitel 4. 7) Indledning af rekonstruktionsbehandling, konkursbehandling, likvidation, forhandlinger om akkord, arrest eller udlæg."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Medmindre højere straf er forskyldt efter anden lovgivning straffes med bøde den, der 1) overtræder § 7, stk. 3, 2) overtræder § 13, eller 3) overtræder § 14. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Bekendtgørelsen træder i kraft den 1. januar 2021."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Godkendt teknologisk service har til formål at udvikle og udbrede ny viden, teknologiske kompetencer, faciliteter og serviceydelser. Godkendt teknologisk service udvikles i et samspil mellem erhvervs- og samfundsbehov, forskning og ny teknologi. Godkendt teknologisk service udbydes primært til virksomheder i hele Danmark med henblik på at give adgang til specialistkompetencer samt test-, udviklings- og demonstrationsfaciliteter og dermed styrke virksomhedernes teknologiudvikling og innovation.",
      "valid_from": "2020-11-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Godkendt teknologisk service udbydes primært som kommercielle ydelser på markedsvilkår. Videnspredende aktiviteter kan også udbydes som ikke-kommercielle ydelser. Stk. 2. Godkendte teknologiske serviceydelser må kun udvikles med støtte fra Uddannelses- og Forskningsstyrelsen, hvis tilsvarende ydelser ikke allerede udbydes af virksomheder på det danske marked.",
      "valid_from": "2020-11-30",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Bekendtgørelsen fastlægger de overordnede rammer for godkendt teknologisk service og godkendte teknologiske serviceinstitutter, herunder støttede aktiviteter, betingelser for godkendelse, ansøgnings- og bevillingsbetingelser, tilsyn og sanktioner.",
      "valid_from": "2020-11-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Uddannelses- og forskningsministeren kan efter ansøgning meddele en almennyttig selvejende institution eller et almennyttigt aktieselskab godkendelse som teknologisk serviceinstitut for indtil 3 år. Stk. 2. Ved almennytte forstås, at en selvejende institution eller et aktieselskab arbejder med formidling af viden og teknologi af bred interesse for virksomheder og har en ikke-eksklusiv kundekreds.",
      "valid_from": "2020-11-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. En almennyttig selvejende institution eller et almennyttigt aktieselskab skal for at opnå godkendelse som teknologisk serviceinstitut virke inden for teknologisk service på et økonomisk, fagligt og organisatorisk betryggende grundlag, herunder have 1) betryggende organisering og styring, 2) højt fagligt niveau og erhvervsrelevans, og 3) betryggende økonomi. Stk. 2. Almennyttige aktieselskaber godkendt som teknologisk serviceinstitut skal være fuldt ejet af én eller flere juridiske enheder, der fungerer på almennyttige vilkår inden for forskning, teknologi og innovation.",
      "valid_from": "2020-11-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. En almennyttig selvejende institution eller et almennyttigt aktieselskab skal for at opnå godkendelse som teknologisk serviceinstitut være en forsknings- og videnformidlingsinstitution, jf. definitionen i pkt. 1.3. ee) i Europa-Kommissionens meddelelse om rammebestemmelser for statsstøtte til forskning og udvikling og innovation (2014/C 198/01).",
      "valid_from": "2020-11-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Uddannelses- og Forskningsstyrelsen skal ved ansøgning efter § 4 godkende vedtægterne for den almennyttige selvejende institution eller det almennyttige aktieselskab. Stk. 2. Følgende skal fremgå af vedtægterne: 1) Kapital og akkumuleret overskud skal anvendes inden for vedtægternes almennyttige formål. 2) Der skal ikke kunne trækkes kapital eller aktiver ud til ikke-vedtægtsbestemte formål. 3) Salgsprovenu ved frasalg af aktiviteter og udlodning fra selskaber, hvori det godkendte teknologiske serviceinstitut har ejerandele eller stemmerettigheder, skal tilbageføres til det godkendte teknologiske serviceinstitut og geninvesteres efter vedtægternes formål. Stk. 3. Hvis et godkendt teknologisk serviceinstitut vedtager ændringer i sine vedtægter, skal disse godkendes af styrelsen inden ikrafttræden.",
      "valid_from": "2020-11-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Det godkendte teknologiske serviceinstituts bestyrelse og ledelse må ikke have eller oparbejde særlig personlig eller økonomisk interesse, herunder ejerandele, aktieoptioner m.v., i selskaber, hvori det godkendte teknologiske serviceinstitut har ejerandele eller stemmerettigheder.",
      "valid_from": "2020-11-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Ved ændringer i et godkendt teknologisk serviceinstituts selskabsstruktur af betydning for instituttets godkendelse skal instituttet fortsat overholde §§ 5-8. Stk. 2. Uddannelses- og Forskningsstyrelsen skal hurtigst muligt underrettes om ændringer i selskabsstrukturen, jf. stk. 1.",
      "valid_from": "2020-11-30",
      "valid_to": null
    },
    {
      "provision_ref": "2:10",
      "chapter": "2",
      "section": "10",
      "content": "§ 10. Ved ophør som godkendt teknologisk serviceinstitut skal instituttet i dialog med Uddannelses- og Forskningsstyrelsen arbejde for, at relevante kompetencer, faciliteter og serviceydelser, der er udviklet med støtte fra Uddannelses- og Forskningsstyrelsen, fortsat er tilgængelige for virksomheder på det danske marked.",
      "valid_from": "2020-11-30",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Uddannelses- og Forskningsstyrelsen yder tilskud eller andre former for medfinansiering til udvikling af godkendt teknologisk service til godkendte teknologiske serviceinstitutter (resultatkontraktmidler). Stk. 2. Tildeling af resultatkontraktmidler efter stk. 1, sker efter ansøgning i åben konkurrence på baggrund af offentliggjorte kriterier. Stk. 3. Styrelsen kan stille krav om egenfinansiering ved tildelingen af resultatkontraktmidler efter stk. 1.",
      "valid_from": "2020-11-30",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. De godkendte teknologiske serviceinstitutter kan ansøge om resultatkontraktmidler til følgende omkostninger: 1) Løn og heraf afledte omkostninger til faglige medarbejdere ved godkendte teknologiske institutter, deltagende universiteter og andre videninstitutioner. 2) Mindre udstyrsanskaffelser, transportudgifter m.v. der knytter sig direkte til gennemførelsen af den indgåede resultatkontrakt. Stk. 2. Resultatkontraktmidler kan anvendes til hel eller delvis dækning af det godkendte teknologiske serviceinstituts egenfinansiering, når instituttet deltager i andre offentligt finansierede udviklingsprojekter, der understøtter en resultatkontraktaktivitet. Stk. 3. Resultatkontraktmidler kan anvendes til aktiviteter i udlandet, hvis de opnåede kompetencer og resultater forankres i det godkendte teknologiske serviceinstitut og omsættes i instituttets teknologiske serviceydelser på det danske marked.",
      "valid_from": "2020-11-30",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Resultatkontraktmidler efter § 11, stk. 1, skal holdes økonomisk adskilt fra ikke-støttede aktiviteter hos det godkendte teknologiske serviceinstitut.",
      "valid_from": "2020-11-30",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Resultatkontraktmidler må ikke anvendes til at udvikle teknologiske serviceydelser, hvis tilsvarende ydelser allerede udbydes på det danske marked, eller hvis det godkendte teknologiske serviceinstitut har eller burde have kendskab til, at tilsvarende ydelser er under udvikling. Stk. 2. Det godkendte teknologiske serviceinstitut skal straks oplyse Uddannelses- og Forskningsstyrelsen, hvis der udvikles eller udbydes teknologisk service på markedet, der kan skabe tvivl om, hvorvidt forudsætningen i stk. 1, fortsat er opfyldt.",
      "valid_from": "2020-11-30",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. Uddannelses- og Forskningsstyrelsen fastsætter nærmere vilkår for resultatkontraktmidler i opslag, bevillingsbreve m.v.",
      "valid_from": "2020-11-30",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. Hvis et godkendt teknologisk serviceinstitut ønsker ændringer i en bevilling af resultatkontraktmidler, skal instituttet indhente forudgående skriftlig godkendelse fra Uddannelses- og Forskningsstyrelsen.",
      "valid_from": "2020-11-30",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. Når et godkendt teknologisk serviceinstitut indgår i projekter med virksomheder, andre videninstitutioner m.v., skal instituttets andel af immaterielle rettigheder afspejle de med resultatkontraktmidler støttede aktiviteter i overensstemmelse med pkt. 28 i Europa-Kommissionens meddelelse om rammebestemmelser for statsstøtte til forskning og udvikling og innovation (2014/C 198/01).",
      "valid_from": "2020-11-30",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Uddannelses- og Forskningsstyrelsen fører tilsyn med de godkendte teknologiske serviceinstitutters overholdelse af regler og vilkår for instituttets godkendelse og anvendelse af resultatkontraktmidler. Stk. 2. Til brug for styrelsens tilsyn efter stk. 1, skal de godkendte teknologiske serviceinstitutter på anmodning afgive enhver oplysning, herunder om de godkendte teknologiske serviceinstitutters samlede virksomhed og eventuelle selskaber, hvori det godkendte teknologiske serviceinstitut har ejerandele eller stemmerettigheder.",
      "valid_from": "2020-11-30",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Godkendte teknologiske serviceinstitutter skal af egen drift hurtigst muligt underrette Uddannelses- og Forskningsstyrelsen, hvis der indtræffer forhold af betydning for det godkendte teknologiske serviceinstituts muligheder for at overholde vilkårene for godkendelse, jf. §§ 5-9, eller at gennemføre aktiviteter støttet af resultatkontraktmidler, jf. kapitel 3.",
      "valid_from": "2020-11-30",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Godkendte teknologiske serviceinstitutter indsamler og afgiver på Uddannelses- og Forskningsstyrelsens anmodning oplysninger til brug for styrelsens udarbejdelse af analyser og evalueringer af aktiviteter støttet med resultatkontraktmidler og effekten heraf.",
      "valid_from": "2020-11-30",
      "valid_to": null
    },
    {
      "provision_ref": "5:21",
      "chapter": "5",
      "section": "21",
      "content": "§ 21. Godkendelse som teknologisk serviceinstitut kan tilbagekaldes med eller uden varsel, hvis de forudsætninger, der ligger til grund for godkendelsen, ikke længere er opfyldt. Stk. 2. Hvis et godkendt teknologisk serviceinstitut ikke overholder regler og vilkår for godkendelse som teknologisk serviceinstitut eller for tildelte resultatkontraktmidler, kan Uddannelses- og Forskningsstyrelsen efter en konkret vurdering tilbageholde eller reducere ikke-udbetalte resultatkontraktmidler og kræve allerede udbetalte resultatkontraktmidler helt eller delvist tilbagebetalt. Stk. 3. Ved manglende overholdelse, jf. stk. 2, forstås særligt: 1) Afgivelse af urigtige eller vildledende oplysninger eller fortielse af oplysninger af betydning for ansøgning om godkendelse, jf. §§ 5-8, eller ansøgning om resultatkontraktmidler efter § 11. 2) Vedtægtsændring i strid med § 7, stk. 3. 3) Ændring af selskabsstrukturen i strid med § 9, stk. 1 og 2. 4) Anvendelse af resultatkontraktmidler i strid med § 14. 5) Ændret anvendelse af resultatkontraktmidler uden forudgående godkendelse, jf. § 16. 6) Afgivelse af mangelfulde eller urigtige oplysninger af betydning for styrelsens tilsyn, jf. kapitel 4. 7) Indledning af rekonstruktionsbehandling, konkursbehandling, likvidation, forhandlinger om akkord, arrest eller udlæg.",
      "valid_from": "2020-11-30",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Medmindre højere straf er forskyldt efter anden lovgivning straffes med bøde den, der 1) overtræder § 7, stk. 3, 2) overtræder § 13, eller 3) overtræder § 14. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2020-11-30",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Bekendtgørelsen træder i kraft den 1. januar 2021.",
      "valid_from": "2020-11-30",
      "valid_to": null
    }
  ],
  "definitions": []
}
