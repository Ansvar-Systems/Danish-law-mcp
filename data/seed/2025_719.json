{
  "id": "2025:719",
  "type": "statute",
  "title": "Lov om ændring af lov om regioner og om nedlæggelse af amtskommunerne, Hovedstadens Udviklingsråd og Hovedstadens Sygehusfællesskab (regionsloven) og forskellige andre love (Ny regional forvaltningsmodel med sundhedsråd, afskaffelse af kontaktudvalg, sundhedsklynger, sundhedssamarbejdsudvalg, sundhedsaftaler i deres nuværende form, praksisplaner, kommunal medfinansiering på sundhedsområdet og nærhedsfinansiering samt konsekvensændringer i flere love som følge af sammenlægningen af Region Hovedstaden og Region Sjælland m.v.)",
  "short_name": "LOV Æ#LOKDOK02",
  "status": "in_force",
  "issued_date": "2025-06-20",
  "url": "https://www.retsinformation.dk/eli/lta/2025/719/xml",
  "description": "Retsinformation source. DocumentId=DI001494; AccessionNumber=A20250071930; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "8",
      "section": "8",
      "content": "§ 8. Regionsrådenes medlemstal fastsættes som følger: 1) 47 medlemmer i regionsrådet for Region Østdanmark. 2) 31 medlemmer i regionsrådet for Region Midtjylland. 3) 31 medlemmer i regionsrådet for Region Syddanmark. 4) 25 medlemmer i regionsrådet for Region Nordjylland."
    },
    {
      "provision_ref": "11",
      "section": "11",
      "content": "§ 11. Regionsrådet yder følgende vederlæggelse: 1) Til regionsrådets medlemmer bortset fra formanden for regionsrådet: a) Fast vederlag efter § 16, stk. 1, i lov om kommunernes styrelse. b) Tillægsvederlag efter § 16, stk. 4, i lov om kommunernes styrelse. c) Erstatning for dokumenteret tabt arbejdsfortjeneste efter § 16, stk. 5-7, i lov om kommunernes styrelse, jf. dog stk. 4, nr. 1, litra a, i denne paragraf. d) Godtgørelse efter § 16, stk. 11, i lov om kommunernes styrelse. 2) Til regionsrådets medlemmer for deltagelse i regionsrådets konstituerende møde: a) Diæter og erstatning for dokumenteret tabt arbejdsfortjeneste efter § 16, stk. 3, jf. § 16 a, stk. 2-4, i lov om kommunernes styrelse. b) Godtgørelse efter § 16, stk. 3, jf. § 16 a, stk. 8, i lov om kommunernes styrelse. 3) Til stedfortrædere, der indkaldes til at deltage i enkelte møder i regionsrådet: a) Diæter og erstatning for dokumenteret tabt arbejdsfortjeneste efter § 16, stk. 9, jf. § 16 a, stk. 2-4, i lov om kommunernes styrelse. b) Godtgørelse efter § 16, stk. 9, jf. § 16 a, stk. 8, i lov om kommunernes styrelse. 4) Til kommunalt udpegede medlemmer af sundhedsrådene: a) Godtgørelse efter § 16, stk. 11, i lov om kommunernes styrelse. b) Godtgørelse og bistand efter § 8 a og § 16, stk. 12, i lov om kommunernes styrelse, i det omfang regionalt udpegede medlemmer af sundhedsrådet modtager samme godtgørelse eller bistand. 5) Til personer, der ikke er medlemmer af regionsrådet eller sundhedsrådene: Godtgørelse efter § 16 a, stk. 7 og 8, i lov om kommunernes styrelse. 6) Til formanden for regionsrådet: a) Vederlag efter § 34, stk. 1, i lov om kommunernes styrelse. b) Eftervederlag og pension efter § 34, stk. 1, i lov om kommunernes styrelse. c) Godtgørelse efter § 16, stk. 11, litra a og b, i lov om kommunernes styrelse. 7) Til første og anden næstformand og fungerende næstformand for regionsrådet: Vederlag efter § 34, stk. 2, jf. dog stk. 6, i lov om kommunernes styrelse. 8) Til en fungerende formand for regionsrådet: Vederlag efter § 34, stk. 3, jf. dog stk. 5 og 6, i lov om kommunernes styrelse. Stk. 2. Regionsrådet yder vederlag til sundhedsrådenes formænd, fungerende formænd, næstformænd, fungerende næstformænd og øvrige medlemmer, herunder de medlemmer af sundhedsrådene, som kommunalbestyrelserne har udpeget. Borgmestre, magistratsmedlemmer og formænd for stående udvalg i en kommune, der styres efter reglerne i § 64 a i lov om kommunernes styrelse, og fungerende indehavere af disse hverv modtager dog ikke vederlag for de i 1. pkt. nævnte hverv. Stk. 3. Kommunalbestyrelsesmedlemmers deltagelse som observatører i sundhedsrådets møder er omfattet af kommunalbestyrelsesmedlemmernes faste vederlag efter lov om kommunernes styrelse. Stk. 4. Regionsrådet kan beslutte at yde følgende vederlæggelse: 1) Til regionsrådets medlemmer bortset fra formanden for regionsrådet: a) Erstatning for dokumenteret tabt arbejdsfortjeneste efter § 16, stk. 5-7, i lov om kommunernes styrelse for deltagelse i de aktiviteter, der er nævnt i § 16, stk. 1, litra f, i lov om kommunernes styrelse. b) Godtgørelse efter § 16, stk. 12, i lov om kommunernes styrelse. 2) Til formanden for regionsrådet: Godtgørelse efter § 16, stk. 12, i lov om kommunernes styrelse. 3) Til personer, der ikke er medlemmer af regionsrådet eller sundhedsrådene: a) Diæter og erstatning for dokumenteret tabt arbejdsfortjeneste efter § 16 a, stk. 1-5, i lov om kommunernes styrelse. b) Godtgørelse efter § 16 a, stk. 9, i lov om kommunernes styrelse. 4) Til et medlem, der uden for de tilfælde, der er nævnt i stk. 1, nr. 8, varetager opgaver, som påhviler regionsrådets formand: Vederlag efter § 34, stk. 4, jf. dog stk. 5 og 6, i lov om kommunernes styrelse. Stk. 5. Regionsrådet kan beslutte at yde vederlag til forretningsudvalgets næstformand, fungerende næstformand og øvrige medlemmer. Stk. 6. Regionsrådet kan beslutte at yde vederlag til formænd, fungerende formænd, næstformænd og fungerende næstformænd for og øvrige medlemmer af regionsrådets stående udvalg og af regionsrådets særlige udvalg efter region‍slovens § 13, stk. 4. Stk. 7. Ethvert medlem er forpligtet til at modtage de ydelser, der er nævnt i stk. 1, nr. 1, litra a-c, nr. 2, litra a, nr. 3, litra a, nr. 6, litra a, og nr. 7 og 8, stk. 2, stk. 4, nr. 1, litra a, nr. 3, litra a, og nr. 4, og stk. 5 og 6. Stk. 8. Indenrigs- og sundhedsministeren fastsætter nærmere regler om vederlæggelsen af regionale hverv, herunder stedfortrædere for medlemmer af regionsråd og udvalg og de hverv i øvrigt, der er nævnt i stk. 1-6. Indenrigs- og sundhedsministeren kan ved fastsættelsen af regler efter 1. pkt. fravige stk. 1-7. Stk. 9. Indenrigs- og sundhedsministeren kan fastsætte regler om et maksimumsbeløb for de godtgørelser, der er nævnt i stk. 1, nr. 1, litra d, jf. § 16, stk. 11, litra d, i lov om kommunernes styrelse, stk. 1, nr. 2, litra b, stk. 1, nr. 3, litra b, stk. 1, nr. 4, litra a, jf. § 16, stk. 11, litra d, i lov om kommunernes styrelse, og stk. 1, nr. 5, jf. § 16 a, stk. 8, i lov om kommunernes styrelse."
    },
    {
      "provision_ref": "13a",
      "section": "13a",
      "content": "§ 13 a. Forretningsudvalget varetager de opgaver, der efter § 18, stk. 2-4, i lov om kommunernes styrelse er tillagt økonomiudvalget, og den umiddelbare forvaltning af de af regionens anliggender på sundheds-, social- og specialundervisningsområdet, der ikke henhører under sundhedsrådene efter § 14 c, stk. 1, jf. dog § 14 c, stk. 3. Stk. 2. Forretningsudvalgets erklæring skal indhentes om enhver sag, der forelægges regionsrådet til beslutning. Stk. 3. Stående udvalg varetager den umiddelbare forvaltning af de af regionens anliggender, der ikke efter stk. 1 og § 14 c, stk. 1, henhører under forretningsudvalget og sundhedsrådene, jf. dog stk. 4 og 5 og § 36 b. Stk. 4. Regionsrådet kan fastsætte i styrelsesvedtægten, at forretningsudvalget ud over de opgaver, der følger af stk. 1, helt eller delvis skal varetage den umiddelbare forvaltning af de af regionens øvrige anliggender, der ikke henhører under sundhedsrådene, jf. § 14 c, stk. 1. Stk. 5. Har regionsrådet efter stk. 4 fastsat i styrelsesvedtægten, at forretningsudvalget skal varetage den umiddelbare forvaltning af alle de af regionens anliggender, der ikke henhører under sundhedsrådene, kan regionsrådet undlade at nedsætte stående udvalg. Stk. 6. Regionsrådet fastsætter i styrelsesvedtægten i overensstemmelse med stk. 1, 3 og 4 den nærmere afgrænsning af myndighedsområdet for forretningsudvalget og de stående udvalg, jf. dog stk. 5. Stk. 7. Regionsrådet kan i styrelsesvedtægten fastsætte, at sager, som behandles af forretningsudvalget vedrørende de af regionens anliggender på sundheds-, social- og specialundervisningsområdet, der ikke henhører under sundhedsrådene, jf. stk. 1, og som regionsrådet skønner er af betydning for regionsrådets koordination af regionens anliggender, uanset stk. 1 skal forelægges regionsrådet med forretningsudvalgets indstilling, jf. dog § 14 c, stk. 3."
    },
    {
      "provision_ref": "14a",
      "section": "14a",
      "content": "§ 14 a. Medlemmer af forretningsudvalget vælges umiddelbart efter valg af regionsrådets formand og næstformænd og forretningsudvalgets næstformand blandt regionsrådets medlemmer. Valget har virkning for regionsrådets funktionsperiode. Stk. 2. Regionsrådet fastsætter forretningsudvalgets medlemstal i styrelsesvedtægten, således at medlemstallet er ulige, og således at 1) forretningsudvalget i Region Midtjylland har mindst 9 og højst 15 medlemmer, 2) forretningsudvalget i Region Nordjylland har mindst 7 og højst 11 medlemmer, 3) forretningsudvalget i Region Syddanmark har mindst 9 og højst 15 medlemmer og 4) forretningsudvalget i Region Østdanmark har mindst 13 og højst 19 medlemmer. Stk. 3. Ved valg af medlemmer til forretningsudvalget regnes næstformandens plads i forretningsudvalget som en af de pladser, der kan tilkomme den gruppe inden for regionsrådet, som vedkommende ved det pågældende valg har anmeldt at tilhøre."
    },
    {
      "provision_ref": "14b",
      "section": "14b",
      "content": "§ 14 b. Medlemmer af et stående udvalg vælges umiddelbart efter valg af regionsrådets formand og næstformænd blandt regionsrådets medlemmer. Valget har virkning for regionsrådets funktionsperiode. Stk. 2. Regionsrådet fastsætter de stående udvalgs medlemstal i styrelsesvedtægten. Udvalgenes medlemstal skal være ulige og kan ikke overstige halvdelen af regionsrådets medlemstal. Stk. 3. Har en gruppe inden for regionsrådet ikke ved forholdstalsvalg i henhold til denne lovs § 15, stk. 3, jf. § 24, stk. 3, i lov om kommunernes styrelse, fået så mange pladser i de stående udvalg, som den ville have fået ved en fordeling under ét af samtlige pladser i disse udvalg, finder § 27 i lov om kommunernes styrelse tilsvarende anvendelse. Stk. 4. De stående udvalg vælger selv deres formand. Ethvert medlem af udvalget er forpligtet til at modtage valg til formand."
    },
    {
      "provision_ref": "14c",
      "section": "14c",
      "content": "§ 14 c. Hvert sundhedsråd varetager den umiddelbare forvaltning af de af regionens anliggender inden for sundhedsområdet, der henhører under sundhedsrådets geografisk afgrænsede område. Hvert sundhedsråd varetager endvidere den umiddelbare forvaltning af de af regionens anliggender inden for socialområdet og de af regionens specialundervisningstilbud, der henhører under sundhedsrådets geografisk afgrænsede område. Stk. 2. Har en driftsenhed, der henhører under et sundhedsråd, underliggende enheder, der geografisk er placeret på tværs af flere sundhedsråd, fastsætter regionsrådet i styrelsesvedtægten, hvilket sundhedsråd inden for regionen der skal varetage den umiddelbare forvaltning af de enkelte underliggende enheder. Stk. 3. Regionsrådet kan fastsætte i styrelsesvedtægten, at den umiddelbare forvaltning af de af regionens anliggender på sundheds-, social- og specialundervisningsområdet, der i henhold til § 13 a, stk. 1, henhører under forretningsudvalget, delvis skal henhøre under et eller flere sundhedsråd i regionen. Stk. 4. Regionsrådet fastsætter i styrelsesvedtægten i overensstemmelse med stk. 1-3 den nærmere afgrænsning af sundhedsrådenes myndighedsområde."
    },
    {
      "provision_ref": "14d",
      "section": "14d",
      "content": "§ 14 d. Sundhedsrådene består af regionale medlemmer, der er valgt af regionsrådet i den region, som sundhedsrådet henhører under, og kommunale medlemmer, der repræsenterer kommunalbestyrelsen i de kommuner, der henhører under sundhedsrådet. Stk. 2. I kommuner med under 80.000 indbyggere er kommunalbestyrelsen repræsenteret med 1 kommunalt medlem i det sundhedsråd, som kommunen henhører under. I kommuner med mindst 80.000 indbyggere, men under 300.000 indbyggere, er kommunalbestyrelsen repræsenteret med 2 kommunale medlemmer i det sundhedsråd, som kommunen henhører under. I kommuner med mindst 300.000 indbyggere er kommunalbestyrelsen repræsenteret med 3 kommunale medlemmer i det sundhedsråd, som kommunen henhører under. Stk. 3. Ved opgørelsen af kommunens indbyggertal efter stk. 2 og §§ 14 h-14 j anvendes indbyggertallet pr. 1. april i det år, hvor der afholdes valg til kommunalbestyrelsen, som opgjort af Danmarks Statistik. Stk. 4. Regionsrådet vælger de regionale medlemmer af sundhedsråd i regionen blandt regionsrådets medlemmer. Antallet af regionale medlemmer i det enkelte sundhedsråd fastsættes i styrelsesvedtægten, således at de regionale medlemmer til enhver tid udgør 1 medlem mere end antallet af kommunale medlemmer i sundhedsrådet."
    },
    {
      "provision_ref": "14e",
      "section": "14e",
      "content": "§ 14 e. Regionsrådet vælger umiddelbart efter valg af regionsrådets formand og næstformænd en formand og en næstformand for hvert sundhedsråd i regionen blandt regionsrådets medlemmer. Valgene sker ved flertalsvalg, jf. 24, stk. 1, i lov om kommunernes styrelse. Stk. 2. Formanden for regionsrådet kan ikke samtidig være formand for et sundhedsråd. Stk. 3. Et regionsrådsmedlem kan ikke samtidig være formand for flere sundhedsråd. Stk. 4. § 9, stk. 3, 2. pkt., finder tilsvarende anvendelse for en formand for et sundhedsråd. Stk. 5. En formand for et sundhedsråd kan ikke samtidig være formand for et stående udvalg nedsat af kommunalbestyrelsen i henhold til § 17, stk. 1, i lov om kommunernes styrelse i en kommune, der henhører under sundhedsrådet. Stk. 6. Sundhedsrådets formand har krav på fritagelse fra hvervet som formand for sundhedsrådet, hvis vedkommende vælges til et af de i stk. 4 og 5 nævnte hverv. Stk. 7. Regionsrådet kan træffe beslutning om at afsætte eller efter anmodning fritage en formand eller næstformand for et sundhedsråd for sit hverv. Stk. 8. Afsættes eller fritages en formand eller næstformand for et sundhedsråd for sit hverv, foretages et nyt valg af formand eller næstformand for sundhedsrådet efter stk. 1, 2. pkt."
    },
    {
      "provision_ref": "14f",
      "section": "14f",
      "content": "§ 14 f. Er en stedfortræder indtrådt for formanden eller næstformanden for et sundhedsråd i henhold til denne lovs § 12, stk. 1, jf. § 15, stk. 2, i lov om kommunernes styrelse, og forventes forfaldet at have en varighed af mindst 2 måneder, vælger regionsrådet en fungerende formand eller næstformand. Valget sker ved flertalsvalg, jf. § 24, stk. 1, i lov om kommunernes styrelse."
    },
    {
      "provision_ref": "14g",
      "section": "14g",
      "content": "§ 14 g. Valg af regionale medlemmer til sundhedsråd i regionen finder sted umiddelbart efter valg af regionsrådets formand og næstformænd og valg af formænd og næstformænd for sundhedsrådene. Valgene har virkning for hele regionsrådets funktionsperiode. Stk. 2. Et kommunalt medlem af et sundhedsråd kan ikke samtidig vælges af regionsrådet som regionalt medlem af samme sundhedsråd. Stk. 3. Ved valg af regionale medlemmer til sundhedsrådet regnes formandens og næstformandens plads i sundhedsrådet som en af de pladser, der kan tilkomme den gruppe inden for regionsrådet, som vedkommende ved det pågældende valg har anmeldt at tilhøre. Stk. 4. Har en gruppe inden for regionsrådet ikke ved forholdstalsvalg i henhold til denne lovs § 15, stk. 3, jf. § 24, stk. 3, i lov om kommunernes styrelse, fået så mange pladser i sundhedsrådene, som den ville have fået ved en fordeling under ét af samtlige pladser i sundhedsrådene, finder § 27 i lov om kommunernes styrelse tilsvarende anvendelse."
    },
    {
      "provision_ref": "14h",
      "section": "14h",
      "content": "§ 14 h. I kommuner med under 80.000 indbyggere fastsætter kommunalbestyrelsen i styrelsesvedtægten, om det kommunale medlem, der skal repræsentere kommunalbestyrelsen i sundhedsrådet, er kommunalbestyrelsens formand eller formanden for et stående udvalg nedsat i henhold til § 17, stk. 1, i lov om kommunernes styrelse, jf. dog stk. 5 og 8. Stk. 2. Fastsætter kommunalbestyrelsen efter stk. 1, at det kommunale medlem er formanden for et stående udvalg, skal det kommunale medlem være formanden for det stående udvalg, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 3. Kommunalbestyrelsen fastsætter i styrelsesvedtægten, hvilket stående udvalg efter stk. 2 hvis formand skal repræsentere kommunalbestyrelsen i sundhedsrådet. Stk. 4. Stk. 1-3 finder tilsvarende anvendelse for kommuner med under 80.000 indbyggere, der styres efter reglerne i §§ 64 a og 64 b i lov om kommunernes styrelse. Stk. 5. I kommuner med under 80.000 indbyggere, der styres efter reglerne i § 64 i lov om kommunernes styrelse, fastsætter kommunalbestyrelsen i styrelsesvedtægten, om det kommunale medlem, der skal repræsentere kommunalbestyrelsen i sundhedsrådet, er kommunalbestyrelsens formand eller et andet magistratsmedlem. Stk. 6. Fastsætter kommunalbestyrelsen efter stk. 5, at det kommunale medlem er et magistratsmedlem, der ikke er formanden for kommunalbestyrelsen, skal det kommunale medlem være det magistratsmedlem, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 7. Kommunalbestyrelsen fastsætter i styrelsesvedtægten, hvilken magistratsafdeling efter stk. 6 hvis magistratsmedlem skal repræsentere kommunalbestyrelsen i sundhedsrådet. Stk. 8. I kommuner med under 80.000 indbyggere, der styres efter reglerne i § 65 a i lov om kommunernes styrelse, er det kommunale medlem, der skal repræsentere kommunalbestyrelsen i sundhedsrådet, kommunalbestyrelsens formand."
    },
    {
      "provision_ref": "14i",
      "section": "14i",
      "content": "§ 14 i. I kommuner med mindst 80.000 indbyggere, men under 300.000 indbyggere, fastsætter kommunalbestyrelsen i styrelsesvedtægten, om de 2 kommunale medlemmer, der skal repræsentere kommunalbestyrelsen i sundhedsrådet, er kommunalbestyrelsens formand og formanden for et stående udvalg nedsat i henhold til § 17, stk. 1, i lov om kommunernes styrelse eller formændene for to stående udvalg nedsat i henhold til § 17, stk. 1, i lov om kommunernes styrelse, jf. dog stk. 6 og 10. Stk. 2. Fastsætter kommunalbestyrelsen efter stk. 1, at det ene kommunale medlem er formanden for et stående udvalg, skal medlemmet være formanden for det stående udvalg, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 3. Fastsætter kommunalbestyrelsen efter stk. 1, at de 2 kommunale medlemmer er formændene for to stående udvalg, skal det være formændene for stående udvalg, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 4. Kommunalbestyrelsen fastsætter i styrelsesvedtægten, hvilket eller hvilke stående udvalg efter stk. 2 og 3 hvis formand skal repræsentere kommunalbestyrelsen i sundhedsrådet. Stk. 5. Stk. 1-4 finder tilsvarende anvendelse for kommuner med mindst 80.000 indbyggere, men under 300.000 indbyggere, der styres efter reglerne i §§ 64 a og 64 b i lov om kommunernes styrelse. Stk. 6. I kommuner med mindst 80.000 indbyggere, men under 300.000 indbyggere, der styres efter reglerne i § 64 i lov om kommunernes styrelse, fastsætter kommunalbestyrelsen i styrelsesvedtægten, om de kommunale medlemmer, der skal repræsentere kommunalbestyrelsen i sundhedsrådet, er kommunalbestyrelsens formand og 1 andet magistratsmedlem eller 2 magistratsmedlemmer, der ikke er formanden for kommunalbestyrelsen. Stk. 7. Fastsætter kommunalbestyrelsen efter stk. 6, at det ene kommunale medlem er kommunalbestyrelsens formand, skal det andet kommunale medlem være det magistratsmedlem, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 8. Fastsætter kommunalbestyrelsen efter stk. 6, at de 2 kommunale medlemmer er magistratsmedlemmer, der ikke er formanden for kommunalbestyrelsen, skal de kommunale medlemmer være magistratsmedlemmer, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 9. Kommunalbestyrelsen fastsætter i styrelsesvedtægten, hvilken eller hvilke magistratsafdelinger efter stk. 7 og 8 hvis magistratsmedlem skal repræsentere kommunalbestyrelsen i sundhedsrådet. Stk. 10. I kommuner med mindst 80.000 indbyggere, men under 300.000 indbyggere, der styres efter reglerne i § 65 a i lov om kommunernes styrelse, er de kommunale medlemmer, der skal repræsentere kommunalbestyrelsen i sundhedsrådet, kommunalbestyrelsens formand og et kommunalbestyrelsesmedlem valgt af kommunalbestyrelsen ved et flertalsvalg, jf. § 24, stk. 1, i lov om kommunernes styrelse."
    },
    {
      "provision_ref": "14j",
      "section": "14j",
      "content": "§ 14 j. I kommuner med mindst 300.000 indbyggere fastsætter kommunalbestyrelsen i styrelsesvedtægten, om de 3 kommunale medlemmer, der skal repræsentere kommunalbestyrelsen i sundhedsrådet, er kommunalbestyrelsens formand og formændene for to stående udvalg nedsat i henhold til § 17, stk. 1, i lov om kommunernes styrelse eller formændene for tre stående udvalg nedsat i henhold til § 17, stk. 1, i lov om kommunernes styrelse, jf. dog stk. 5 og 10. Stk. 2. De kommunale medlemmer, der efter stk. 1 er formænd for stående udvalg, skal være formændene for stående udvalg, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 3. Kommunalbestyrelsen fastsætter i styrelsesvedtægten, hvilke stående udvalg efter stk. 2 hvis formand skal repræsentere kommunalbestyrelsen i sundhedsrådet. Stk. 4. Stk. 1-3 finder tilsvarende anvendelse for kommuner med mindst 300.000 indbyggere, der styres efter reglerne i §§ 64 a og 64 b i lov om kommunernes styrelse. Stk. 5. I kommuner med mindst 300.000 indbyggere, der styres efter reglerne i § 64 i lov om kommunernes styrelse, fastsætter kommunalbestyrelsen i styrelsesvedtægten, om de 3 kommunale medlemmer, der skal repræsentere kommunalbestyrelsen i sundhedsrådet, er 1) kommunalbestyrelsens formand og 2 andre magistratsmedlemmer, 2) 3 magistratsmedlemmer, der ikke er formanden for kommunalbestyrelsen, 3) kommunalbestyrelsens formand, et andet magistratsmedlem og en formand for et fast udvalg eller 4) 2 magistratsmedlemmer, der ikke er formanden for kommunalbestyrelsen, og en formand for et fast udvalg. Stk. 6. Fastsætter kommunalbestyrelsen efter stk. 5, nr. 1 eller 2, at de 3 kommunale medlemmer af sundhedsrådet er 3 magistratsmedlemmer, skal de kommunale medlemmer, der ikke er formanden for kommunalbestyrelsen, være magistratsmedlemmer, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 7. Fastsætter kommunalbestyrelsen efter stk. 5, nr. 3, at de 3 kommunale medlemmer af sundhedsrådet er kommunalbestyrelsens formand, et andet magistratsmedlem og en formand for et fast udvalg, skal de kommunale medlemmer ud over formanden for kommunalbestyrelsen være det magistratsmedlem, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet, og formanden for et fast udvalg med et opgaveområde inden for sundheds-, omsorgs- og socialpsykiatriområdet. Stk. 8. Fastsætter kommunalbestyrelsen efter stk. 5, nr. 4, at de 3 kommunale medlemmer af sundhedsrådet er 2 magistratsmedlemmer, der ikke er formanden for kommunalbestyrelsen, og en formand for et fast udvalg, skal de kommunale medlemmer være 2 magistratsmedlemmer, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed, og formanden for et fast udvalg med et opgaveområde inden for sundheds-, omsorgs- og socialpsykiatriområdet. Stk. 9. Kommunalbestyrelsen fastsætter i styrelsesvedtægten, hvilken eller hvilke magistratsafdelinger efter stk. 6-8 hvis magistratsmedlem skal repræsentere kommunalbestyrelsen i sundhedsrådet. Fastsætter kommunalbestyrelsen efter stk. 5, nr. 3 eller 4, at et af de kommunale medlemmer skal være formanden for et fast udvalg, fastsætter kommunalbestyrelsen endvidere i styrelsesvedtægten, hvilket fast udvalg efter stk. 7 og 8 hvis formand skal repræsentere kommunalbestyrelsen i sundhedsrådet. Stk. 10. I kommuner med mindst 300.000 indbyggere, der styres efter reglerne i § 65 a i lov om kommunernes styrelse, er de kommunale medlemmer, der skal repræsentere kommunalbestyrelsen i sundhedsrådet, kommunalbestyrelsens formand og 2 kommunalbestyrelsesmedlemmer valgt af kommunalbestyrelsen ved et forholdstalsvalg, jf. § 24, stk. 3, i lov om kommunernes styrelse."
    },
    {
      "provision_ref": "14k",
      "section": "14k",
      "content": "§ 14 k. Kommunalbestyrelsen træffer senest den 1. november i det år, hvor der afholdes valg til kommunalbestyrelsen, bestemmelse i styrelsesvedtægten efter § 14 h, stk. 1 og 5, § 14 i, stk. 1 og 6, og § 14 j, stk. 1 og 5. Tilsvarende gælder for en kommunalbestyrelse, der træffer bestemmelse i styrelsesvedtægten efter § 14 h, stk. 4, jf. stk. 1, § 14 i, stk. 5, jf. stk. 1, og § 14 j, stk. 4, jf. stk. 1. Beslutningen efter 1. og 2. pkt. er bindende for den kommende funktionsperiode. Stk. 2. Kommunalbestyrelsen træffer senest inden den nyvalgte kommunalbestyrelses konstituerende møde i det år, hvor der afholdes valg til kommunalbestyrelsen, bestemmelse i styrelsesvedtægten efter § 14 h, stk. 3 og 7, § 14 i, stk. 4 og 9, og § 14 j, stk. 3 og 9. Tilsvarende gælder for en kommunalbestyrelse, der træffer bestemmelse i styrelsesvedtægten efter § 14 h, stk. 4, jf. stk. 3, § 14 i, stk. 5, jf. stk. 4, og § 14 j, stk. 4, jf. stk. 3. Beslutningen efter 1. og 2. pkt. er bindende for den kommende funktionsperiode, jf. dog stk. 3. Stk. 3. Træffer kommunalbestyrelsen i løbet af en funktionsperiode beslutning om ændring af fordelingen af det umiddelbare forvaltningsansvar for kommunens anliggender mellem kommunens stående udvalg eller magistratsmedlemmer eller om ændring af fordelingen af opgaveområder mellem kommunens faste udvalg, træffer kommunalbestyrelsen om nødvendigt fornyet bestemmelse i styrelsesvedtægten efter § 14 h, stk. 3 og 7, § 14 i, stk. 4 og 9, og § 14 j, stk. 3 og 9. Tilsvarende gælder for en kommunalbestyrelse, der træffer bestemmelse i styrelsesvedtægten efter § 14 h, stk. 4, jf. stk. 3, § 14 i, stk. 5, jf. stk. 4, og § 14 j, stk. 4, jf. stk. 3. Stk. 4. § 2, stk. 3, 1. pkt., i lov om kommunernes styrelse om stadfæstelse af styrelsesvedtægter og vedtægtsændringer for kommuner med magistratsordning, jf. § 64 i lov om kommunernes styrelse, finder ikke anvendelse for ændringer af kommunens styrelsesvedtægt efter denne lovs § 14 h, stk. 5 og 7, § 14 i, stk. 6 og 9, § 14 j, stk. 5 og 9, og § 14 p, stk. 6."
    },
    {
      "provision_ref": "14l",
      "section": "14l",
      "content": "§ 14 l. Et kommunalt medlem er ikke undergivet kommunalbestyrelsens beslutninger ved udøvelsen af sit hverv i sundhedsrådet. Stk. 2. Et kommunalt medlem skal efter kommunalbestyrelsens anmodning videregive dokumenter, som vedkommende har modtaget som led i sit hverv som medlem af sundhedsrådet, til kommunalbestyrelsen. Stk. 3. Uanset stk. 2 kan et kommunalt medlem ikke videregive personoplysninger, som vedkommende har modtaget som led i sit hverv som medlem af sundhedsrådet, til kommunalbestyrelsen, hvis oplysningerne er omfattet af artikel 9 i Europa-Parlamentets og Rådets forordning (EU) 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger. Stk. 4. Videregiver et kommunalt medlem efter stk. 2 dokumenter, som i henhold til lov om aktindsigt i miljøoplysninger er interne, til kommunalbestyrelsen, mister dokumenterne ikke deres interne karakter som følge af videregivelsen."
    },
    {
      "provision_ref": "14m",
      "section": "14m",
      "content": "§ 14 m. Et sundhedsråd kan efter en kommunalbestyrelses anmodning tillade, at et kommunalt medlem af et andet sundhedsråd kan deltage i sundhedsrådets møder som observatør, hvis særlige hensyn taler herfor. Observatøren har ikke stemmeret. Stk. 2. I kommuner med mindst 80.000 indbyggere vælger kommunalbestyrelsen, hvilket af de kommunale medlemmer, der repræsenterer kommunalbestyrelsen i det sundhedsråd, som kommunen henhører under, der kan deltage som observatør i henhold til stk. 1. Valget sker ved flertalsvalg, jf. § 24, stk. 1, i lov om kommunernes styrelse. Stk. 3. Indenrigs- og sundhedsministeren kan, hvis særlig tungtvejende hensyn taler herfor, fastsætte regler om, at en eller flere kommuner skal have en fast observatør i et andet sundhedsråd end det sundhedsråd, som kommunen henhører under, herunder om kommunalbestyrelsens valg af observatør og om, at observatøren ikke har stemmeret."
    },
    {
      "provision_ref": "14n",
      "section": "14n",
      "content": "§ 14 n. Ethvert medlem af sundhedsrådet kan for dette indbringe ethvert spørgsmål om de af regionens anliggender, som sundhedsrådet varetager den umiddelbare forvaltning af, og fremsætte forslag til beslutninger herom."
    },
    {
      "provision_ref": "14o",
      "section": "14o",
      "content": "§ 14 o. Sundhedsrådets formand eller mindst en tredjedel af de regionale medlemmer af sundhedsrådet kan i overensstemmelse med § 23 i lov om kommunernes styrelse standse udførelsen af en beslutning, der er truffet af sundhedsrådet."
    },
    {
      "provision_ref": "14p",
      "section": "14p",
      "content": "§ 14 p. Har et medlem af et sundhedsråd lovligt forfald i en forventet periode af mindst 1 måned, beslutter sundhedsrådets formand, at en stedfortræder indtræder i sundhedsrådet, så længe hindringen varer. Stk. 2. Et regionsråd, der i styrelsesvedtægten har truffet bestemmelse efter denne lovs § 12, stk. 1, jf. § 15, stk. 2, 2. pkt., i lov om kommunernes styrelse, kan fastsætte i styrelsesvedtægten, at en stedfortræder kan indtræde i sundhedsrådet, så længe medlemmet af sundhedsrådet har forfald, uanset at forfaldet forventes at vare kortere end 1 måned. Stk. 3. Regionsrådet kan i styrelsesvedtægten træffe bestemmelse om, at der kan indtræde en stedfortræder for et medlem af et sundhedsråd, der må forventes at blive erklæret inhabilt i forhold til en sag, der skal behandles af sundhedsrådet. Stk. 4. Er et kommunalbestyrelsesmedlem, der ifølge kommunens styrelsesvedtægt skal være medlem af sundhedsrådet, udelukket fra medlemskab af sundhedsrådet efter denne lovs § 15, stk. 5, jf. § 29, stk. 2 og stk. 5, litra a, i lov om kommunernes styrelse, træffer sundhedsrådet beslutning om, at en stedfortræder indtræder som medlem af sundhedsrådet. Stk. 5. Stedfortrædere for regionale medlemmer af sundhedsrådet udpeges af den gruppe inden for regionsrådet, der har indvalgt det medlem, som har forfald efter stk. 1 eller 2, eller som må forventes at blive erklæret inhabilt efter stk. 3. Stk. 6. Kommunalbestyrelsen fastsætter i styrelsesvedtægten en eller flere stedfortrædere, jf. stk. 1-4, for hvert kommunale medlem, der repræsenterer kommunalbestyrelsen i sundhedsrådet, ved angivelse af, hvilket hverv i kommunen stedfortræderen eller stedfortræderne skal varetage."
    },
    {
      "provision_ref": "15",
      "section": "15",
      "content": "§ 15. Følgende bestemmelser om kommunalbestyrelsens udvalg m.v. i lov om kommunernes styrelse finder tilsvarende anvendelse: 1) § 20 og § 21, stk. 1 og 2, for forretningsudvalget. 2) § 20, stk. 1-4, 6 og 7, og § 21 for sundhedsrådene og stående udvalg. 3) § 23 for forretningsudvalget og stående udvalg. Stk. 2. § 22, stk. 1, 3. pkt., og stk. 2 og 3, i lov om kommunernes styrelse om udvalgsformandens virksomhed finder tilsvarende anvendelse for formanden for forretningsudvalget, formanden for et stående udvalg og sundhedsrådenes formænd. Stk. 3. § 24 i lov om kommunernes styrelse om valgmåde og §§ 25 og 26 i lov om kommunernes styrelse om valg af medlemmer til udvalg m.v. finder tilsvarende anvendelse for regionsrådet og regionsrådets udvalg m.v. Stk. 4. § 28 i lov om kommunernes styrelse om et medlems udtræden af udvalg m.v. finder tilsvarende anvendelse for regionale medlemmer af sundhedsrådet og medlemmer af regionsrådets øvrige udvalg m.v., jf. dog § 14 p i denne lov. Stk. 5. Følgende bestemmelser om udvalgsmedlemmers inhabilitet i lov om kommunernes styrelse finder tilsvarende anvendelse: 1) § 29, stk. 1 og 3 og stk. 5, litra b, for forretningsudvalget. 2) § 29, stk. 1 og 2 og stk. 5, litra a, for sundhedsrådene og stående udvalg. Stk. 6. § 33 i lov om kommunernes styrelse om kommunalbestyrelsens næstformand finder tilsvarende anvendelse for forretningsudvalgets næstformand og sundhedsrådenes næstformænd."
    },
    {
      "provision_ref": "4a",
      "section": "4a",
      "content": "§ 4 a. Indenrigs- og sundhedsministeren kan træffe beslutning om ændring af den geografiske afgrænsning af sundhedsrådene, jf. regler fastsat i medfør af § 8, stk. 2, og § 9, stk. 1, i overgangsloven, når ændringen er begrundet i hensynet til en effektiv og hensigtsmæssig varetagelse af den umiddelbare forvaltning af regionens anliggender inden for sundheds-, social- og specialundervisningsområdet, herunder 1) befolkningsmæssige forhold, 2) hensynet til den kommunale inddeling og 3) hensynet til den forventede planlægning og udvikling af sundhedsvæsenet. Stk. 2. Indenrigs- og sundhedsministeren kan træffe beslutning om ændring af sundhedsrådenes navne. Stk. 3. En beslutning efter stk. 1 og 2 kan alene træffes efter høring af regionsrådene og kommunalbestyrelserne i de regioner og kommuner, der bliver berørt af ændringen."
    },
    {
      "provision_ref": "8a",
      "section": "8a",
      "content": "§ 8 a. Indenrigs- og sundhedsministeren offentliggør i overensstemmelse med lovgivningen en samlet fortegnelse over landets kommuner, regioner og sundhedsråd samt forpligtende kommunale samarbejder og ændringer heri."
    },
    {
      "provision_ref": "204",
      "section": "204",
      "content": "§ 204. I tilknytning til hvert sundhedsråd nedsætter regionsrådet et patient- og pårørendeudvalg, som sundhedsrådet systematisk inddrager i deres drøftelser i forbindelse med større planlægningsmæssige beslutninger. Patient- og pårørendeudvalget består af medlemmer, som er udpeget af patient- og pårørendeorganisationer. Stk. 2. Regionsrådet skal høre patient- og pårørendeudvalgene i regionen i forbindelse med større planlægningsmæssige beslutninger i regionen. Stk. 3. Regionsrådet kan beslutte at yde diæter, erstatning for dokumenteret tabt arbejdsfortjeneste og udgiftsgodtgørelse til medlemmerne af patient- og pårørendeudvalgene efter regionslovens § 11, jf. § 16 a, stk. 1-4 og 7-10, i lov om kommunernes styrelse og regler fastsat i medfør heraf. Medlemmerne af patient- og pårørendeudvalgene er ikke forpligtet til at modtage diæter, erstatning for tabt arbejdsfortjeneste eller udgiftsgodtgørelse, der tilkommer de pågældende efter 1. pkt. Stk. 4. Indenrigs- og sundhedsministeren fastsætter nærmere regler om de i stk. 1 nævnte patient- og pårørendeudvalg."
    },
    {
      "provision_ref": "2",
      "section": "2",
      "content": "§ 2. Regionerne modtager i henhold til denne lov følgende indtægter til finansiering af sundhedsområdet og de regionale udviklingsopgaver, jf. § 1, stk. 1, nr. 1 og 2: 1) Et generelt tilskud fra staten opdelt i to dele til finansiering af henholdsvis sundhedsområdet, jf. § 1, stk. 1, nr. 1, og de regionale udviklingsopgaver, jf. § 1, stk. 1, nr. 2. 2) Et udviklingsbidrag fra kommunerne til finansiering af de regionale udviklingsopgaver, jf. § 1, stk. 1, nr. 2."
    },
    {
      "provision_ref": "15a",
      "section": "15a",
      "content": "§ 15 a. Indenrigs- og sundhedsministeren fastsætter regler om revision af kommunal medfinansiering, jf. §§ 13 og 14."
    },
    {
      "provision_ref": "17h",
      "section": "17h",
      "content": "§ 17 h. Der ydes et tilskud til kommuner, der har et samlet beregnet byrdefordelingsmæssigt tab som følge af afskaffelsen af den kommunale medfinansieringsordning, og hvor tabet overstiger 0,05 pct. af kommunens beskatningsgrundlag. Tilskuddet fastsættes til den del af kommunens beregnede byrdefordelingsmæssige tab, som overstiger 0,05 pct. af kommunens beskatningsgrundlag. Stk. 2. Kommuner betaler et bidrag, hvis kommunen har en samlet beregnet byrdefordelingsmæssig gevinst som følge af afskaffelsen af den kommunale medfinansieringsordning, og hvis gevinsten overstiger 0,05 pct. af kommunens beskatningsgrundlag. Bidraget fastsættes til den del af kommunens beregnede byrdefordelingsmæssige gevinst, som overstiger 0,05 pct. af kommunens beskatningsgrundlag. Stk. 3. Forskellen mellem et beløb på 128,9 mio. kr. og tilskud fratrukket bidrag efter stk. 1 og 2 fordeles til alle kommuner efter indbyggertal. Stk. 4. Indenrigs- og sundhedsministeren fastsætter tilskud og bidrag i denne ordning som led i tilskudsudmeldingen for 2027."
    },
    {
      "provision_ref": "10d",
      "section": "10d",
      "content": "§ 10 d. Administrationen af behandling af ansøgninger og udbetaling af tilskud efter § 3 for Region Østdanmark varetages i 2026 af regionsrådet i Region Sjælland. Stk. 2. Udgifter til tilskud efter § 3, der i 2026 forskudsvis er afholdt af regionsrådet i Region Sjælland, fordeles af Region Sjælland på regionen selv og Region Hovedstaden i forhold til det offentliggjorte folketal pr. 1. januar 2026."
    },
    {
      "provision_ref": "5h",
      "section": "5h",
      "content": "§ 5 h. Hovedstadsområdet omfatter i denne lov Albert‍slund, Allerød, Ballerup, Brøndby, Dragør, Egedal, Fredensborg, Frederiksberg, Frederikssund, Furesø, Gentofte, Gladsaxe, Glostrup, Greve, Gribskov, Halsnæs, Helsingør, Herlev, Hillerød, Hvidovre, Høje-Taastrup, Hørsholm, Ishøj, Københavns, Køge, Lejre, Lyngby-Taarbæk, Roskilde, Rudersdal, Rødovre, Solrød, Stevns, Tårnby og Vallensbæk Kommuner."
    }
  ],
  "provision_versions": [
    {
      "provision_ref": "8",
      "section": "8",
      "content": "§ 8. Regionsrådenes medlemstal fastsættes som følger: 1) 47 medlemmer i regionsrådet for Region Østdanmark. 2) 31 medlemmer i regionsrådet for Region Midtjylland. 3) 31 medlemmer i regionsrådet for Region Syddanmark. 4) 25 medlemmer i regionsrådet for Region Nordjylland.",
      "valid_from": "2025-06-20",
      "valid_to": null
    },
    {
      "provision_ref": "11",
      "section": "11",
      "content": "§ 11. Regionsrådet yder følgende vederlæggelse: 1) Til regionsrådets medlemmer bortset fra formanden for regionsrådet: a) Fast vederlag efter § 16, stk. 1, i lov om kommunernes styrelse. b) Tillægsvederlag efter § 16, stk. 4, i lov om kommunernes styrelse. c) Erstatning for dokumenteret tabt arbejdsfortjeneste efter § 16, stk. 5-7, i lov om kommunernes styrelse, jf. dog stk. 4, nr. 1, litra a, i denne paragraf. d) Godtgørelse efter § 16, stk. 11, i lov om kommunernes styrelse. 2) Til regionsrådets medlemmer for deltagelse i regionsrådets konstituerende møde: a) Diæter og erstatning for dokumenteret tabt arbejdsfortjeneste efter § 16, stk. 3, jf. § 16 a, stk. 2-4, i lov om kommunernes styrelse. b) Godtgørelse efter § 16, stk. 3, jf. § 16 a, stk. 8, i lov om kommunernes styrelse. 3) Til stedfortrædere, der indkaldes til at deltage i enkelte møder i regionsrådet: a) Diæter og erstatning for dokumenteret tabt arbejdsfortjeneste efter § 16, stk. 9, jf. § 16 a, stk. 2-4, i lov om kommunernes styrelse. b) Godtgørelse efter § 16, stk. 9, jf. § 16 a, stk. 8, i lov om kommunernes styrelse. 4) Til kommunalt udpegede medlemmer af sundhedsrådene: a) Godtgørelse efter § 16, stk. 11, i lov om kommunernes styrelse. b) Godtgørelse og bistand efter § 8 a og § 16, stk. 12, i lov om kommunernes styrelse, i det omfang regionalt udpegede medlemmer af sundhedsrådet modtager samme godtgørelse eller bistand. 5) Til personer, der ikke er medlemmer af regionsrådet eller sundhedsrådene: Godtgørelse efter § 16 a, stk. 7 og 8, i lov om kommunernes styrelse. 6) Til formanden for regionsrådet: a) Vederlag efter § 34, stk. 1, i lov om kommunernes styrelse. b) Eftervederlag og pension efter § 34, stk. 1, i lov om kommunernes styrelse. c) Godtgørelse efter § 16, stk. 11, litra a og b, i lov om kommunernes styrelse. 7) Til første og anden næstformand og fungerende næstformand for regionsrådet: Vederlag efter § 34, stk. 2, jf. dog stk. 6, i lov om kommunernes styrelse. 8) Til en fungerende formand for regionsrådet: Vederlag efter § 34, stk. 3, jf. dog stk. 5 og 6, i lov om kommunernes styrelse. Stk. 2. Regionsrådet yder vederlag til sundhedsrådenes formænd, fungerende formænd, næstformænd, fungerende næstformænd og øvrige medlemmer, herunder de medlemmer af sundhedsrådene, som kommunalbestyrelserne har udpeget. Borgmestre, magistratsmedlemmer og formænd for stående udvalg i en kommune, der styres efter reglerne i § 64 a i lov om kommunernes styrelse, og fungerende indehavere af disse hverv modtager dog ikke vederlag for de i 1. pkt. nævnte hverv. Stk. 3. Kommunalbestyrelsesmedlemmers deltagelse som observatører i sundhedsrådets møder er omfattet af kommunalbestyrelsesmedlemmernes faste vederlag efter lov om kommunernes styrelse. Stk. 4. Regionsrådet kan beslutte at yde følgende vederlæggelse: 1) Til regionsrådets medlemmer bortset fra formanden for regionsrådet: a) Erstatning for dokumenteret tabt arbejdsfortjeneste efter § 16, stk. 5-7, i lov om kommunernes styrelse for deltagelse i de aktiviteter, der er nævnt i § 16, stk. 1, litra f, i lov om kommunernes styrelse. b) Godtgørelse efter § 16, stk. 12, i lov om kommunernes styrelse. 2) Til formanden for regionsrådet: Godtgørelse efter § 16, stk. 12, i lov om kommunernes styrelse. 3) Til personer, der ikke er medlemmer af regionsrådet eller sundhedsrådene: a) Diæter og erstatning for dokumenteret tabt arbejdsfortjeneste efter § 16 a, stk. 1-5, i lov om kommunernes styrelse. b) Godtgørelse efter § 16 a, stk. 9, i lov om kommunernes styrelse. 4) Til et medlem, der uden for de tilfælde, der er nævnt i stk. 1, nr. 8, varetager opgaver, som påhviler regionsrådets formand: Vederlag efter § 34, stk. 4, jf. dog stk. 5 og 6, i lov om kommunernes styrelse. Stk. 5. Regionsrådet kan beslutte at yde vederlag til forretningsudvalgets næstformand, fungerende næstformand og øvrige medlemmer. Stk. 6. Regionsrådet kan beslutte at yde vederlag til formænd, fungerende formænd, næstformænd og fungerende næstformænd for og øvrige medlemmer af regionsrådets stående udvalg og af regionsrådets særlige udvalg efter region‍slovens § 13, stk. 4. Stk. 7. Ethvert medlem er forpligtet til at modtage de ydelser, der er nævnt i stk. 1, nr. 1, litra a-c, nr. 2, litra a, nr. 3, litra a, nr. 6, litra a, og nr. 7 og 8, stk. 2, stk. 4, nr. 1, litra a, nr. 3, litra a, og nr. 4, og stk. 5 og 6. Stk. 8. Indenrigs- og sundhedsministeren fastsætter nærmere regler om vederlæggelsen af regionale hverv, herunder stedfortrædere for medlemmer af regionsråd og udvalg og de hverv i øvrigt, der er nævnt i stk. 1-6. Indenrigs- og sundhedsministeren kan ved fastsættelsen af regler efter 1. pkt. fravige stk. 1-7. Stk. 9. Indenrigs- og sundhedsministeren kan fastsætte regler om et maksimumsbeløb for de godtgørelser, der er nævnt i stk. 1, nr. 1, litra d, jf. § 16, stk. 11, litra d, i lov om kommunernes styrelse, stk. 1, nr. 2, litra b, stk. 1, nr. 3, litra b, stk. 1, nr. 4, litra a, jf. § 16, stk. 11, litra d, i lov om kommunernes styrelse, og stk. 1, nr. 5, jf. § 16 a, stk. 8, i lov om kommunernes styrelse.",
      "valid_from": "2025-06-20",
      "valid_to": null
    },
    {
      "provision_ref": "13a",
      "section": "13a",
      "content": "§ 13 a. Forretningsudvalget varetager de opgaver, der efter § 18, stk. 2-4, i lov om kommunernes styrelse er tillagt økonomiudvalget, og den umiddelbare forvaltning af de af regionens anliggender på sundheds-, social- og specialundervisningsområdet, der ikke henhører under sundhedsrådene efter § 14 c, stk. 1, jf. dog § 14 c, stk. 3. Stk. 2. Forretningsudvalgets erklæring skal indhentes om enhver sag, der forelægges regionsrådet til beslutning. Stk. 3. Stående udvalg varetager den umiddelbare forvaltning af de af regionens anliggender, der ikke efter stk. 1 og § 14 c, stk. 1, henhører under forretningsudvalget og sundhedsrådene, jf. dog stk. 4 og 5 og § 36 b. Stk. 4. Regionsrådet kan fastsætte i styrelsesvedtægten, at forretningsudvalget ud over de opgaver, der følger af stk. 1, helt eller delvis skal varetage den umiddelbare forvaltning af de af regionens øvrige anliggender, der ikke henhører under sundhedsrådene, jf. § 14 c, stk. 1. Stk. 5. Har regionsrådet efter stk. 4 fastsat i styrelsesvedtægten, at forretningsudvalget skal varetage den umiddelbare forvaltning af alle de af regionens anliggender, der ikke henhører under sundhedsrådene, kan regionsrådet undlade at nedsætte stående udvalg. Stk. 6. Regionsrådet fastsætter i styrelsesvedtægten i overensstemmelse med stk. 1, 3 og 4 den nærmere afgrænsning af myndighedsområdet for forretningsudvalget og de stående udvalg, jf. dog stk. 5. Stk. 7. Regionsrådet kan i styrelsesvedtægten fastsætte, at sager, som behandles af forretningsudvalget vedrørende de af regionens anliggender på sundheds-, social- og specialundervisningsområdet, der ikke henhører under sundhedsrådene, jf. stk. 1, og som regionsrådet skønner er af betydning for regionsrådets koordination af regionens anliggender, uanset stk. 1 skal forelægges regionsrådet med forretningsudvalgets indstilling, jf. dog § 14 c, stk. 3.",
      "valid_from": "2025-06-20",
      "valid_to": null
    },
    {
      "provision_ref": "14a",
      "section": "14a",
      "content": "§ 14 a. Medlemmer af forretningsudvalget vælges umiddelbart efter valg af regionsrådets formand og næstformænd og forretningsudvalgets næstformand blandt regionsrådets medlemmer. Valget har virkning for regionsrådets funktionsperiode. Stk. 2. Regionsrådet fastsætter forretningsudvalgets medlemstal i styrelsesvedtægten, således at medlemstallet er ulige, og således at 1) forretningsudvalget i Region Midtjylland har mindst 9 og højst 15 medlemmer, 2) forretningsudvalget i Region Nordjylland har mindst 7 og højst 11 medlemmer, 3) forretningsudvalget i Region Syddanmark har mindst 9 og højst 15 medlemmer og 4) forretningsudvalget i Region Østdanmark har mindst 13 og højst 19 medlemmer. Stk. 3. Ved valg af medlemmer til forretningsudvalget regnes næstformandens plads i forretningsudvalget som en af de pladser, der kan tilkomme den gruppe inden for regionsrådet, som vedkommende ved det pågældende valg har anmeldt at tilhøre.",
      "valid_from": "2025-06-20",
      "valid_to": null
    },
    {
      "provision_ref": "14b",
      "section": "14b",
      "content": "§ 14 b. Medlemmer af et stående udvalg vælges umiddelbart efter valg af regionsrådets formand og næstformænd blandt regionsrådets medlemmer. Valget har virkning for regionsrådets funktionsperiode. Stk. 2. Regionsrådet fastsætter de stående udvalgs medlemstal i styrelsesvedtægten. Udvalgenes medlemstal skal være ulige og kan ikke overstige halvdelen af regionsrådets medlemstal. Stk. 3. Har en gruppe inden for regionsrådet ikke ved forholdstalsvalg i henhold til denne lovs § 15, stk. 3, jf. § 24, stk. 3, i lov om kommunernes styrelse, fået så mange pladser i de stående udvalg, som den ville have fået ved en fordeling under ét af samtlige pladser i disse udvalg, finder § 27 i lov om kommunernes styrelse tilsvarende anvendelse. Stk. 4. De stående udvalg vælger selv deres formand. Ethvert medlem af udvalget er forpligtet til at modtage valg til formand.",
      "valid_from": "2025-06-20",
      "valid_to": null
    },
    {
      "provision_ref": "14c",
      "section": "14c",
      "content": "§ 14 c. Hvert sundhedsråd varetager den umiddelbare forvaltning af de af regionens anliggender inden for sundhedsområdet, der henhører under sundhedsrådets geografisk afgrænsede område. Hvert sundhedsråd varetager endvidere den umiddelbare forvaltning af de af regionens anliggender inden for socialområdet og de af regionens specialundervisningstilbud, der henhører under sundhedsrådets geografisk afgrænsede område. Stk. 2. Har en driftsenhed, der henhører under et sundhedsråd, underliggende enheder, der geografisk er placeret på tværs af flere sundhedsråd, fastsætter regionsrådet i styrelsesvedtægten, hvilket sundhedsråd inden for regionen der skal varetage den umiddelbare forvaltning af de enkelte underliggende enheder. Stk. 3. Regionsrådet kan fastsætte i styrelsesvedtægten, at den umiddelbare forvaltning af de af regionens anliggender på sundheds-, social- og specialundervisningsområdet, der i henhold til § 13 a, stk. 1, henhører under forretningsudvalget, delvis skal henhøre under et eller flere sundhedsråd i regionen. Stk. 4. Regionsrådet fastsætter i styrelsesvedtægten i overensstemmelse med stk. 1-3 den nærmere afgrænsning af sundhedsrådenes myndighedsområde.",
      "valid_from": "2025-06-20",
      "valid_to": null
    },
    {
      "provision_ref": "14d",
      "section": "14d",
      "content": "§ 14 d. Sundhedsrådene består af regionale medlemmer, der er valgt af regionsrådet i den region, som sundhedsrådet henhører under, og kommunale medlemmer, der repræsenterer kommunalbestyrelsen i de kommuner, der henhører under sundhedsrådet. Stk. 2. I kommuner med under 80.000 indbyggere er kommunalbestyrelsen repræsenteret med 1 kommunalt medlem i det sundhedsråd, som kommunen henhører under. I kommuner med mindst 80.000 indbyggere, men under 300.000 indbyggere, er kommunalbestyrelsen repræsenteret med 2 kommunale medlemmer i det sundhedsråd, som kommunen henhører under. I kommuner med mindst 300.000 indbyggere er kommunalbestyrelsen repræsenteret med 3 kommunale medlemmer i det sundhedsråd, som kommunen henhører under. Stk. 3. Ved opgørelsen af kommunens indbyggertal efter stk. 2 og §§ 14 h-14 j anvendes indbyggertallet pr. 1. april i det år, hvor der afholdes valg til kommunalbestyrelsen, som opgjort af Danmarks Statistik. Stk. 4. Regionsrådet vælger de regionale medlemmer af sundhedsråd i regionen blandt regionsrådets medlemmer. Antallet af regionale medlemmer i det enkelte sundhedsråd fastsættes i styrelsesvedtægten, således at de regionale medlemmer til enhver tid udgør 1 medlem mere end antallet af kommunale medlemmer i sundhedsrådet.",
      "valid_from": "2025-06-20",
      "valid_to": null
    },
    {
      "provision_ref": "14e",
      "section": "14e",
      "content": "§ 14 e. Regionsrådet vælger umiddelbart efter valg af regionsrådets formand og næstformænd en formand og en næstformand for hvert sundhedsråd i regionen blandt regionsrådets medlemmer. Valgene sker ved flertalsvalg, jf. 24, stk. 1, i lov om kommunernes styrelse. Stk. 2. Formanden for regionsrådet kan ikke samtidig være formand for et sundhedsråd. Stk. 3. Et regionsrådsmedlem kan ikke samtidig være formand for flere sundhedsråd. Stk. 4. § 9, stk. 3, 2. pkt., finder tilsvarende anvendelse for en formand for et sundhedsråd. Stk. 5. En formand for et sundhedsråd kan ikke samtidig være formand for et stående udvalg nedsat af kommunalbestyrelsen i henhold til § 17, stk. 1, i lov om kommunernes styrelse i en kommune, der henhører under sundhedsrådet. Stk. 6. Sundhedsrådets formand har krav på fritagelse fra hvervet som formand for sundhedsrådet, hvis vedkommende vælges til et af de i stk. 4 og 5 nævnte hverv. Stk. 7. Regionsrådet kan træffe beslutning om at afsætte eller efter anmodning fritage en formand eller næstformand for et sundhedsråd for sit hverv. Stk. 8. Afsættes eller fritages en formand eller næstformand for et sundhedsråd for sit hverv, foretages et nyt valg af formand eller næstformand for sundhedsrådet efter stk. 1, 2. pkt.",
      "valid_from": "2025-06-20",
      "valid_to": null
    },
    {
      "provision_ref": "14f",
      "section": "14f",
      "content": "§ 14 f. Er en stedfortræder indtrådt for formanden eller næstformanden for et sundhedsråd i henhold til denne lovs § 12, stk. 1, jf. § 15, stk. 2, i lov om kommunernes styrelse, og forventes forfaldet at have en varighed af mindst 2 måneder, vælger regionsrådet en fungerende formand eller næstformand. Valget sker ved flertalsvalg, jf. § 24, stk. 1, i lov om kommunernes styrelse.",
      "valid_from": "2025-06-20",
      "valid_to": null
    },
    {
      "provision_ref": "14g",
      "section": "14g",
      "content": "§ 14 g. Valg af regionale medlemmer til sundhedsråd i regionen finder sted umiddelbart efter valg af regionsrådets formand og næstformænd og valg af formænd og næstformænd for sundhedsrådene. Valgene har virkning for hele regionsrådets funktionsperiode. Stk. 2. Et kommunalt medlem af et sundhedsråd kan ikke samtidig vælges af regionsrådet som regionalt medlem af samme sundhedsråd. Stk. 3. Ved valg af regionale medlemmer til sundhedsrådet regnes formandens og næstformandens plads i sundhedsrådet som en af de pladser, der kan tilkomme den gruppe inden for regionsrådet, som vedkommende ved det pågældende valg har anmeldt at tilhøre. Stk. 4. Har en gruppe inden for regionsrådet ikke ved forholdstalsvalg i henhold til denne lovs § 15, stk. 3, jf. § 24, stk. 3, i lov om kommunernes styrelse, fået så mange pladser i sundhedsrådene, som den ville have fået ved en fordeling under ét af samtlige pladser i sundhedsrådene, finder § 27 i lov om kommunernes styrelse tilsvarende anvendelse.",
      "valid_from": "2025-06-20",
      "valid_to": null
    },
    {
      "provision_ref": "14h",
      "section": "14h",
      "content": "§ 14 h. I kommuner med under 80.000 indbyggere fastsætter kommunalbestyrelsen i styrelsesvedtægten, om det kommunale medlem, der skal repræsentere kommunalbestyrelsen i sundhedsrådet, er kommunalbestyrelsens formand eller formanden for et stående udvalg nedsat i henhold til § 17, stk. 1, i lov om kommunernes styrelse, jf. dog stk. 5 og 8. Stk. 2. Fastsætter kommunalbestyrelsen efter stk. 1, at det kommunale medlem er formanden for et stående udvalg, skal det kommunale medlem være formanden for det stående udvalg, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 3. Kommunalbestyrelsen fastsætter i styrelsesvedtægten, hvilket stående udvalg efter stk. 2 hvis formand skal repræsentere kommunalbestyrelsen i sundhedsrådet. Stk. 4. Stk. 1-3 finder tilsvarende anvendelse for kommuner med under 80.000 indbyggere, der styres efter reglerne i §§ 64 a og 64 b i lov om kommunernes styrelse. Stk. 5. I kommuner med under 80.000 indbyggere, der styres efter reglerne i § 64 i lov om kommunernes styrelse, fastsætter kommunalbestyrelsen i styrelsesvedtægten, om det kommunale medlem, der skal repræsentere kommunalbestyrelsen i sundhedsrådet, er kommunalbestyrelsens formand eller et andet magistratsmedlem. Stk. 6. Fastsætter kommunalbestyrelsen efter stk. 5, at det kommunale medlem er et magistratsmedlem, der ikke er formanden for kommunalbestyrelsen, skal det kommunale medlem være det magistratsmedlem, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 7. Kommunalbestyrelsen fastsætter i styrelsesvedtægten, hvilken magistratsafdeling efter stk. 6 hvis magistratsmedlem skal repræsentere kommunalbestyrelsen i sundhedsrådet. Stk. 8. I kommuner med under 80.000 indbyggere, der styres efter reglerne i § 65 a i lov om kommunernes styrelse, er det kommunale medlem, der skal repræsentere kommunalbestyrelsen i sundhedsrådet, kommunalbestyrelsens formand.",
      "valid_from": "2025-06-20",
      "valid_to": null
    },
    {
      "provision_ref": "14i",
      "section": "14i",
      "content": "§ 14 i. I kommuner med mindst 80.000 indbyggere, men under 300.000 indbyggere, fastsætter kommunalbestyrelsen i styrelsesvedtægten, om de 2 kommunale medlemmer, der skal repræsentere kommunalbestyrelsen i sundhedsrådet, er kommunalbestyrelsens formand og formanden for et stående udvalg nedsat i henhold til § 17, stk. 1, i lov om kommunernes styrelse eller formændene for to stående udvalg nedsat i henhold til § 17, stk. 1, i lov om kommunernes styrelse, jf. dog stk. 6 og 10. Stk. 2. Fastsætter kommunalbestyrelsen efter stk. 1, at det ene kommunale medlem er formanden for et stående udvalg, skal medlemmet være formanden for det stående udvalg, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 3. Fastsætter kommunalbestyrelsen efter stk. 1, at de 2 kommunale medlemmer er formændene for to stående udvalg, skal det være formændene for stående udvalg, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 4. Kommunalbestyrelsen fastsætter i styrelsesvedtægten, hvilket eller hvilke stående udvalg efter stk. 2 og 3 hvis formand skal repræsentere kommunalbestyrelsen i sundhedsrådet. Stk. 5. Stk. 1-4 finder tilsvarende anvendelse for kommuner med mindst 80.000 indbyggere, men under 300.000 indbyggere, der styres efter reglerne i §§ 64 a og 64 b i lov om kommunernes styrelse. Stk. 6. I kommuner med mindst 80.000 indbyggere, men under 300.000 indbyggere, der styres efter reglerne i § 64 i lov om kommunernes styrelse, fastsætter kommunalbestyrelsen i styrelsesvedtægten, om de kommunale medlemmer, der skal repræsentere kommunalbestyrelsen i sundhedsrådet, er kommunalbestyrelsens formand og 1 andet magistratsmedlem eller 2 magistratsmedlemmer, der ikke er formanden for kommunalbestyrelsen. Stk. 7. Fastsætter kommunalbestyrelsen efter stk. 6, at det ene kommunale medlem er kommunalbestyrelsens formand, skal det andet kommunale medlem være det magistratsmedlem, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet. Stk. 8. Fastsætter kommunalbestyrelsen efter stk. 6, at de 2 kommunale medlemmer er magistratsmedlemmer, der ikke er formanden for kommunalbestyrelsen, skal de kommunale medlemmer være magistratsmedlemmer, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 9. Kommunalbestyrelsen fastsætter i styrelsesvedtægten, hvilken eller hvilke magistratsafdelinger efter stk. 7 og 8 hvis magistratsmedlem skal repræsentere kommunalbestyrelsen i sundhedsrådet. Stk. 10. I kommuner med mindst 80.000 indbyggere, men under 300.000 indbyggere, der styres efter reglerne i § 65 a i lov om kommunernes styrelse, er de kommunale medlemmer, der skal repræsentere kommunalbestyrelsen i sundhedsrådet, kommunalbestyrelsens formand og et kommunalbestyrelsesmedlem valgt af kommunalbestyrelsen ved et flertalsvalg, jf. § 24, stk. 1, i lov om kommunernes styrelse.",
      "valid_from": "2025-06-20",
      "valid_to": null
    },
    {
      "provision_ref": "14j",
      "section": "14j",
      "content": "§ 14 j. I kommuner med mindst 300.000 indbyggere fastsætter kommunalbestyrelsen i styrelsesvedtægten, om de 3 kommunale medlemmer, der skal repræsentere kommunalbestyrelsen i sundhedsrådet, er kommunalbestyrelsens formand og formændene for to stående udvalg nedsat i henhold til § 17, stk. 1, i lov om kommunernes styrelse eller formændene for tre stående udvalg nedsat i henhold til § 17, stk. 1, i lov om kommunernes styrelse, jf. dog stk. 5 og 10. Stk. 2. De kommunale medlemmer, der efter stk. 1 er formænd for stående udvalg, skal være formændene for stående udvalg, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 3. Kommunalbestyrelsen fastsætter i styrelsesvedtægten, hvilke stående udvalg efter stk. 2 hvis formand skal repræsentere kommunalbestyrelsen i sundhedsrådet. Stk. 4. Stk. 1-3 finder tilsvarende anvendelse for kommuner med mindst 300.000 indbyggere, der styres efter reglerne i §§ 64 a og 64 b i lov om kommunernes styrelse. Stk. 5. I kommuner med mindst 300.000 indbyggere, der styres efter reglerne i § 64 i lov om kommunernes styrelse, fastsætter kommunalbestyrelsen i styrelsesvedtægten, om de 3 kommunale medlemmer, der skal repræsentere kommunalbestyrelsen i sundhedsrådet, er 1) kommunalbestyrelsens formand og 2 andre magistratsmedlemmer, 2) 3 magistratsmedlemmer, der ikke er formanden for kommunalbestyrelsen, 3) kommunalbestyrelsens formand, et andet magistratsmedlem og en formand for et fast udvalg eller 4) 2 magistratsmedlemmer, der ikke er formanden for kommunalbestyrelsen, og en formand for et fast udvalg. Stk. 6. Fastsætter kommunalbestyrelsen efter stk. 5, nr. 1 eller 2, at de 3 kommunale medlemmer af sundhedsrådet er 3 magistratsmedlemmer, skal de kommunale medlemmer, der ikke er formanden for kommunalbestyrelsen, være magistratsmedlemmer, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed. Stk. 7. Fastsætter kommunalbestyrelsen efter stk. 5, nr. 3, at de 3 kommunale medlemmer af sundhedsrådet er kommunalbestyrelsens formand, et andet magistratsmedlem og en formand for et fast udvalg, skal de kommunale medlemmer ud over formanden for kommunalbestyrelsen være det magistratsmedlem, der varetager den umiddelbare forvaltning af hovedparten af kommunens anliggender inden for sundheds-, omsorgs- og socialpsykiatriområdet, og formanden for et fast udvalg med et opgaveområde inden for sundheds-, omsorgs- og socialpsykiatriområdet. Stk. 8. Fastsætter kommunalbestyrelsen efter stk. 5, nr. 4, at de 3 kommunale medlemmer af sundhedsrådet er 2 magistratsmedlemmer, der ikke er formanden for kommunalbestyrelsen, og en formand for et fast udvalg, skal de kommunale medlemmer være 2 magistratsmedlemmer, der helt eller delvis varetager den umiddelbare forvaltning af kommunens anliggender inden for sundheds-, omsorgs- og socialpsykiatriområdet eller inden for et myndighedsområde, der er sammenligneligt hermed, og formanden for et fast udvalg med et opgaveområde inden for sundheds-, omsorgs- og socialpsykiatriområdet. Stk. 9. Kommunalbestyrelsen fastsætter i styrelsesvedtægten, hvilken eller hvilke magistratsafdelinger efter stk. 6-8 hvis magistratsmedlem skal repræsentere kommunalbestyrelsen i sundhedsrådet. Fastsætter kommunalbestyrelsen efter stk. 5, nr. 3 eller 4, at et af de kommunale medlemmer skal være formanden for et fast udvalg, fastsætter kommunalbestyrelsen endvidere i styrelsesvedtægten, hvilket fast udvalg efter stk. 7 og 8 hvis formand skal repræsentere kommunalbestyrelsen i sundhedsrådet. Stk. 10. I kommuner med mindst 300.000 indbyggere, der styres efter reglerne i § 65 a i lov om kommunernes styrelse, er de kommunale medlemmer, der skal repræsentere kommunalbestyrelsen i sundhedsrådet, kommunalbestyrelsens formand og 2 kommunalbestyrelsesmedlemmer valgt af kommunalbestyrelsen ved et forholdstalsvalg, jf. § 24, stk. 3, i lov om kommunernes styrelse.",
      "valid_from": "2025-06-20",
      "valid_to": null
    },
    {
      "provision_ref": "14k",
      "section": "14k",
      "content": "§ 14 k. Kommunalbestyrelsen træffer senest den 1. november i det år, hvor der afholdes valg til kommunalbestyrelsen, bestemmelse i styrelsesvedtægten efter § 14 h, stk. 1 og 5, § 14 i, stk. 1 og 6, og § 14 j, stk. 1 og 5. Tilsvarende gælder for en kommunalbestyrelse, der træffer bestemmelse i styrelsesvedtægten efter § 14 h, stk. 4, jf. stk. 1, § 14 i, stk. 5, jf. stk. 1, og § 14 j, stk. 4, jf. stk. 1. Beslutningen efter 1. og 2. pkt. er bindende for den kommende funktionsperiode. Stk. 2. Kommunalbestyrelsen træffer senest inden den nyvalgte kommunalbestyrelses konstituerende møde i det år, hvor der afholdes valg til kommunalbestyrelsen, bestemmelse i styrelsesvedtægten efter § 14 h, stk. 3 og 7, § 14 i, stk. 4 og 9, og § 14 j, stk. 3 og 9. Tilsvarende gælder for en kommunalbestyrelse, der træffer bestemmelse i styrelsesvedtægten efter § 14 h, stk. 4, jf. stk. 3, § 14 i, stk. 5, jf. stk. 4, og § 14 j, stk. 4, jf. stk. 3. Beslutningen efter 1. og 2. pkt. er bindende for den kommende funktionsperiode, jf. dog stk. 3. Stk. 3. Træffer kommunalbestyrelsen i løbet af en funktionsperiode beslutning om ændring af fordelingen af det umiddelbare forvaltningsansvar for kommunens anliggender mellem kommunens stående udvalg eller magistratsmedlemmer eller om ændring af fordelingen af opgaveområder mellem kommunens faste udvalg, træffer kommunalbestyrelsen om nødvendigt fornyet bestemmelse i styrelsesvedtægten efter § 14 h, stk. 3 og 7, § 14 i, stk. 4 og 9, og § 14 j, stk. 3 og 9. Tilsvarende gælder for en kommunalbestyrelse, der træffer bestemmelse i styrelsesvedtægten efter § 14 h, stk. 4, jf. stk. 3, § 14 i, stk. 5, jf. stk. 4, og § 14 j, stk. 4, jf. stk. 3. Stk. 4. § 2, stk. 3, 1. pkt., i lov om kommunernes styrelse om stadfæstelse af styrelsesvedtægter og vedtægtsændringer for kommuner med magistratsordning, jf. § 64 i lov om kommunernes styrelse, finder ikke anvendelse for ændringer af kommunens styrelsesvedtægt efter denne lovs § 14 h, stk. 5 og 7, § 14 i, stk. 6 og 9, § 14 j, stk. 5 og 9, og § 14 p, stk. 6.",
      "valid_from": "2025-06-20",
      "valid_to": null
    },
    {
      "provision_ref": "14l",
      "section": "14l",
      "content": "§ 14 l. Et kommunalt medlem er ikke undergivet kommunalbestyrelsens beslutninger ved udøvelsen af sit hverv i sundhedsrådet. Stk. 2. Et kommunalt medlem skal efter kommunalbestyrelsens anmodning videregive dokumenter, som vedkommende har modtaget som led i sit hverv som medlem af sundhedsrådet, til kommunalbestyrelsen. Stk. 3. Uanset stk. 2 kan et kommunalt medlem ikke videregive personoplysninger, som vedkommende har modtaget som led i sit hverv som medlem af sundhedsrådet, til kommunalbestyrelsen, hvis oplysningerne er omfattet af artikel 9 i Europa-Parlamentets og Rådets forordning (EU) 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysninger. Stk. 4. Videregiver et kommunalt medlem efter stk. 2 dokumenter, som i henhold til lov om aktindsigt i miljøoplysninger er interne, til kommunalbestyrelsen, mister dokumenterne ikke deres interne karakter som følge af videregivelsen.",
      "valid_from": "2025-06-20",
      "valid_to": null
    },
    {
      "provision_ref": "14m",
      "section": "14m",
      "content": "§ 14 m. Et sundhedsråd kan efter en kommunalbestyrelses anmodning tillade, at et kommunalt medlem af et andet sundhedsråd kan deltage i sundhedsrådets møder som observatør, hvis særlige hensyn taler herfor. Observatøren har ikke stemmeret. Stk. 2. I kommuner med mindst 80.000 indbyggere vælger kommunalbestyrelsen, hvilket af de kommunale medlemmer, der repræsenterer kommunalbestyrelsen i det sundhedsråd, som kommunen henhører under, der kan deltage som observatør i henhold til stk. 1. Valget sker ved flertalsvalg, jf. § 24, stk. 1, i lov om kommunernes styrelse. Stk. 3. Indenrigs- og sundhedsministeren kan, hvis særlig tungtvejende hensyn taler herfor, fastsætte regler om, at en eller flere kommuner skal have en fast observatør i et andet sundhedsråd end det sundhedsråd, som kommunen henhører under, herunder om kommunalbestyrelsens valg af observatør og om, at observatøren ikke har stemmeret.",
      "valid_from": "2025-06-20",
      "valid_to": null
    },
    {
      "provision_ref": "14n",
      "section": "14n",
      "content": "§ 14 n. Ethvert medlem af sundhedsrådet kan for dette indbringe ethvert spørgsmål om de af regionens anliggender, som sundhedsrådet varetager den umiddelbare forvaltning af, og fremsætte forslag til beslutninger herom.",
      "valid_from": "2025-06-20",
      "valid_to": null
    },
    {
      "provision_ref": "14o",
      "section": "14o",
      "content": "§ 14 o. Sundhedsrådets formand eller mindst en tredjedel af de regionale medlemmer af sundhedsrådet kan i overensstemmelse med § 23 i lov om kommunernes styrelse standse udførelsen af en beslutning, der er truffet af sundhedsrådet.",
      "valid_from": "2025-06-20",
      "valid_to": null
    },
    {
      "provision_ref": "14p",
      "section": "14p",
      "content": "§ 14 p. Har et medlem af et sundhedsråd lovligt forfald i en forventet periode af mindst 1 måned, beslutter sundhedsrådets formand, at en stedfortræder indtræder i sundhedsrådet, så længe hindringen varer. Stk. 2. Et regionsråd, der i styrelsesvedtægten har truffet bestemmelse efter denne lovs § 12, stk. 1, jf. § 15, stk. 2, 2. pkt., i lov om kommunernes styrelse, kan fastsætte i styrelsesvedtægten, at en stedfortræder kan indtræde i sundhedsrådet, så længe medlemmet af sundhedsrådet har forfald, uanset at forfaldet forventes at vare kortere end 1 måned. Stk. 3. Regionsrådet kan i styrelsesvedtægten træffe bestemmelse om, at der kan indtræde en stedfortræder for et medlem af et sundhedsråd, der må forventes at blive erklæret inhabilt i forhold til en sag, der skal behandles af sundhedsrådet. Stk. 4. Er et kommunalbestyrelsesmedlem, der ifølge kommunens styrelsesvedtægt skal være medlem af sundhedsrådet, udelukket fra medlemskab af sundhedsrådet efter denne lovs § 15, stk. 5, jf. § 29, stk. 2 og stk. 5, litra a, i lov om kommunernes styrelse, træffer sundhedsrådet beslutning om, at en stedfortræder indtræder som medlem af sundhedsrådet. Stk. 5. Stedfortrædere for regionale medlemmer af sundhedsrådet udpeges af den gruppe inden for regionsrådet, der har indvalgt det medlem, som har forfald efter stk. 1 eller 2, eller som må forventes at blive erklæret inhabilt efter stk. 3. Stk. 6. Kommunalbestyrelsen fastsætter i styrelsesvedtægten en eller flere stedfortrædere, jf. stk. 1-4, for hvert kommunale medlem, der repræsenterer kommunalbestyrelsen i sundhedsrådet, ved angivelse af, hvilket hverv i kommunen stedfortræderen eller stedfortræderne skal varetage.",
      "valid_from": "2025-06-20",
      "valid_to": null
    },
    {
      "provision_ref": "15",
      "section": "15",
      "content": "§ 15. Følgende bestemmelser om kommunalbestyrelsens udvalg m.v. i lov om kommunernes styrelse finder tilsvarende anvendelse: 1) § 20 og § 21, stk. 1 og 2, for forretningsudvalget. 2) § 20, stk. 1-4, 6 og 7, og § 21 for sundhedsrådene og stående udvalg. 3) § 23 for forretningsudvalget og stående udvalg. Stk. 2. § 22, stk. 1, 3. pkt., og stk. 2 og 3, i lov om kommunernes styrelse om udvalgsformandens virksomhed finder tilsvarende anvendelse for formanden for forretningsudvalget, formanden for et stående udvalg og sundhedsrådenes formænd. Stk. 3. § 24 i lov om kommunernes styrelse om valgmåde og §§ 25 og 26 i lov om kommunernes styrelse om valg af medlemmer til udvalg m.v. finder tilsvarende anvendelse for regionsrådet og regionsrådets udvalg m.v. Stk. 4. § 28 i lov om kommunernes styrelse om et medlems udtræden af udvalg m.v. finder tilsvarende anvendelse for regionale medlemmer af sundhedsrådet og medlemmer af regionsrådets øvrige udvalg m.v., jf. dog § 14 p i denne lov. Stk. 5. Følgende bestemmelser om udvalgsmedlemmers inhabilitet i lov om kommunernes styrelse finder tilsvarende anvendelse: 1) § 29, stk. 1 og 3 og stk. 5, litra b, for forretningsudvalget. 2) § 29, stk. 1 og 2 og stk. 5, litra a, for sundhedsrådene og stående udvalg. Stk. 6. § 33 i lov om kommunernes styrelse om kommunalbestyrelsens næstformand finder tilsvarende anvendelse for forretningsudvalgets næstformand og sundhedsrådenes næstformænd.",
      "valid_from": "2025-06-20",
      "valid_to": null
    },
    {
      "provision_ref": "4a",
      "section": "4a",
      "content": "§ 4 a. Indenrigs- og sundhedsministeren kan træffe beslutning om ændring af den geografiske afgrænsning af sundhedsrådene, jf. regler fastsat i medfør af § 8, stk. 2, og § 9, stk. 1, i overgangsloven, når ændringen er begrundet i hensynet til en effektiv og hensigtsmæssig varetagelse af den umiddelbare forvaltning af regionens anliggender inden for sundheds-, social- og specialundervisningsområdet, herunder 1) befolkningsmæssige forhold, 2) hensynet til den kommunale inddeling og 3) hensynet til den forventede planlægning og udvikling af sundhedsvæsenet. Stk. 2. Indenrigs- og sundhedsministeren kan træffe beslutning om ændring af sundhedsrådenes navne. Stk. 3. En beslutning efter stk. 1 og 2 kan alene træffes efter høring af regionsrådene og kommunalbestyrelserne i de regioner og kommuner, der bliver berørt af ændringen.",
      "valid_from": "2025-06-20",
      "valid_to": null
    },
    {
      "provision_ref": "8a",
      "section": "8a",
      "content": "§ 8 a. Indenrigs- og sundhedsministeren offentliggør i overensstemmelse med lovgivningen en samlet fortegnelse over landets kommuner, regioner og sundhedsråd samt forpligtende kommunale samarbejder og ændringer heri.",
      "valid_from": "2025-06-20",
      "valid_to": null
    },
    {
      "provision_ref": "204",
      "section": "204",
      "content": "§ 204. I tilknytning til hvert sundhedsråd nedsætter regionsrådet et patient- og pårørendeudvalg, som sundhedsrådet systematisk inddrager i deres drøftelser i forbindelse med større planlægningsmæssige beslutninger. Patient- og pårørendeudvalget består af medlemmer, som er udpeget af patient- og pårørendeorganisationer. Stk. 2. Regionsrådet skal høre patient- og pårørendeudvalgene i regionen i forbindelse med større planlægningsmæssige beslutninger i regionen. Stk. 3. Regionsrådet kan beslutte at yde diæter, erstatning for dokumenteret tabt arbejdsfortjeneste og udgiftsgodtgørelse til medlemmerne af patient- og pårørendeudvalgene efter regionslovens § 11, jf. § 16 a, stk. 1-4 og 7-10, i lov om kommunernes styrelse og regler fastsat i medfør heraf. Medlemmerne af patient- og pårørendeudvalgene er ikke forpligtet til at modtage diæter, erstatning for tabt arbejdsfortjeneste eller udgiftsgodtgørelse, der tilkommer de pågældende efter 1. pkt. Stk. 4. Indenrigs- og sundhedsministeren fastsætter nærmere regler om de i stk. 1 nævnte patient- og pårørendeudvalg.",
      "valid_from": "2025-06-20",
      "valid_to": null
    },
    {
      "provision_ref": "2",
      "section": "2",
      "content": "§ 2. Regionerne modtager i henhold til denne lov følgende indtægter til finansiering af sundhedsområdet og de regionale udviklingsopgaver, jf. § 1, stk. 1, nr. 1 og 2: 1) Et generelt tilskud fra staten opdelt i to dele til finansiering af henholdsvis sundhedsområdet, jf. § 1, stk. 1, nr. 1, og de regionale udviklingsopgaver, jf. § 1, stk. 1, nr. 2. 2) Et udviklingsbidrag fra kommunerne til finansiering af de regionale udviklingsopgaver, jf. § 1, stk. 1, nr. 2.",
      "valid_from": "2025-06-20",
      "valid_to": null
    },
    {
      "provision_ref": "15a",
      "section": "15a",
      "content": "§ 15 a. Indenrigs- og sundhedsministeren fastsætter regler om revision af kommunal medfinansiering, jf. §§ 13 og 14.",
      "valid_from": "2025-06-20",
      "valid_to": null
    },
    {
      "provision_ref": "17h",
      "section": "17h",
      "content": "§ 17 h. Der ydes et tilskud til kommuner, der har et samlet beregnet byrdefordelingsmæssigt tab som følge af afskaffelsen af den kommunale medfinansieringsordning, og hvor tabet overstiger 0,05 pct. af kommunens beskatningsgrundlag. Tilskuddet fastsættes til den del af kommunens beregnede byrdefordelingsmæssige tab, som overstiger 0,05 pct. af kommunens beskatningsgrundlag. Stk. 2. Kommuner betaler et bidrag, hvis kommunen har en samlet beregnet byrdefordelingsmæssig gevinst som følge af afskaffelsen af den kommunale medfinansieringsordning, og hvis gevinsten overstiger 0,05 pct. af kommunens beskatningsgrundlag. Bidraget fastsættes til den del af kommunens beregnede byrdefordelingsmæssige gevinst, som overstiger 0,05 pct. af kommunens beskatningsgrundlag. Stk. 3. Forskellen mellem et beløb på 128,9 mio. kr. og tilskud fratrukket bidrag efter stk. 1 og 2 fordeles til alle kommuner efter indbyggertal. Stk. 4. Indenrigs- og sundhedsministeren fastsætter tilskud og bidrag i denne ordning som led i tilskudsudmeldingen for 2027.",
      "valid_from": "2025-06-20",
      "valid_to": null
    },
    {
      "provision_ref": "10d",
      "section": "10d",
      "content": "§ 10 d. Administrationen af behandling af ansøgninger og udbetaling af tilskud efter § 3 for Region Østdanmark varetages i 2026 af regionsrådet i Region Sjælland. Stk. 2. Udgifter til tilskud efter § 3, der i 2026 forskudsvis er afholdt af regionsrådet i Region Sjælland, fordeles af Region Sjælland på regionen selv og Region Hovedstaden i forhold til det offentliggjorte folketal pr. 1. januar 2026.",
      "valid_from": "2025-06-20",
      "valid_to": null
    },
    {
      "provision_ref": "5h",
      "section": "5h",
      "content": "§ 5 h. Hovedstadsområdet omfatter i denne lov Albert‍slund, Allerød, Ballerup, Brøndby, Dragør, Egedal, Fredensborg, Frederiksberg, Frederikssund, Furesø, Gentofte, Gladsaxe, Glostrup, Greve, Gribskov, Halsnæs, Helsingør, Herlev, Hillerød, Hvidovre, Høje-Taastrup, Hørsholm, Ishøj, Københavns, Køge, Lejre, Lyngby-Taarbæk, Roskilde, Rudersdal, Rødovre, Solrød, Stevns, Tårnby og Vallensbæk Kommuner.",
      "valid_from": "2025-06-20",
      "valid_to": null
    }
  ],
  "definitions": []
}
