{
  "id": "2022:1149",
  "type": "statute",
  "title": "Bekendtgørelse om prydplanteformeringsmateriale",
  "short_name": "BEK H#LOKDOK04",
  "status": "in_force",
  "issued_date": "2022-07-20",
  "url": "https://www.retsinformation.dk/eli/lta/2022/1149/xml",
  "description": "Retsinformation source. DocumentId=DC000674; AccessionNumber=B20220114905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for produktion og salg af prydplanteformeringsmateriale i henhold til direktiv 98/56/EF om afsætning af prydplanteformeringsmateriale. Stk. 2. Bekendtgørelsen finder ikke anvendelse for prydplanteformeringsmateriale bestemt til: 1) forsøg eller videnskabelige formål, 2) forædlingsarbejde eller 3) bevarelse af den genetiske mangfoldighed."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Registreret leverandør: En virksomhed registreret efter § 3, stk. 1. 2) Salg: Enhver form for afsætning, markedsføring, udbud til salg, levering, overførsel eller overdragelse mod vederlag eller vederlagsfrit. 3) Prydplanteformeringsmateriale: Frø, plantedele og alt andet plantemateriale af alle slægter og arter som tjener til formering eller produktion af prydplanter. Ved produktion af hele planter omfatter definitionen kun planter bestemt til videre omsætning. 4) Parti: Et antal enheder af samme vare, som er karakteriseret ved ensartethed med hensyn til sammensætning og oprindelse. 5) Lukning: En pakning eller beholder, der er lukket på en sådan måde, at pakningen eller beholderen ikke kan åbnes, uden at lukningen beskadiges, eller et bundt, der er bundet på en sådan måde, at planter eller plantedele, der indgår i bundtet, ikke kan udskilles uden at beskadige bindebåndet eller -båndene. 6) Moderplante: En identificeret plante bestemt til formering."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Følgende virksomheder skal registreres som leverandører af planter: 1) Virksomheder, der med henblik på salg producerer prydplanteformeringsmateriale. 2) Virksomheder, der engros sælger prydplanteformeringsmateriale til erhvervsmæssigt videresalg eller anvendelse. Stk. 2. Stk. 1 finder ikke anvendelse på leverandører, som kun sælger til personer, som ikke er professionelt involveret i produktion eller salg af prydplanter eller formeringsmateriale. Sådanne leverandører skal dog opfylde kravene i denne bekendtgørelse. Stk. 3. Ansøgning om registrering indsendes til Landbrugsstyrelsen og skal ske på et skema, der fås hos styrelsen eller på styrelsens hjemmeside. Stk. 4. En registreret leverandør skal skriftligt underrette Landbrugsstyrelsen om ændringer i forhold, der har betydning for registreringen."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Landbrugsstyrelsen kan godkende en leverandør af prydplanteformeringsmateriale, der er registreret efter § 3, stk. 1, nr. 1, til 1) opbevaring af præ-kerneplanter, produktion og opbevaring af kerneplanter og etablering af eliteplanter, 2) opbevaring og produktion af eliteplanter og produktion af certificerede planter klasse AAE, 3) produktion af certificerede planter klasse AA eller 4) produktion af certificerede planter klasse A. Stk. 2. Godkendelse efter stk. 1 meddeles, når styrelsen har konstateret, at den registrerede leverandør opfylder kravene i bilag 5, del A, afsnit 1, a). Godkendelsen kan omfatte alle de anførte kategorier og kan begrænses til dele af leverandørens produktion."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Registrerede leverandører skal til stadighed opfylde forpligtigelserne i bilag 4."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Registrerede leverandører skal tilrettelægge og gennemføre deres produktion og salg af prydplanteformeringsmateriale efter retningslinjerne i bilag 2."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Sorter af slægter og arter af prydplanteformeringsmateriale må kun sælges, med angivelse af sort, hvis den pågældende sort er: 1) registreret som plantenyhed, 2) officielt registreret, 3) almindeligt kendt eller 4) opført på en liste, som føres af en leverandør med en detaljeret beskrivelse og betegnelse af sorten. Listen skal indeholde følgende oplysninger: a) Sortsnavn, eventuelt med angivelse af sortens almindeligt kendte synonymer. b) Angivelse af det anvendte system for sortsvedligeholdelse. c) Sortsbeskrivelse, mindst på grundlag af sortens kendetegn og udtryk, efter retningslinjer fastsat af Landbrugsstyrelsen efter de retningslinjer, der gælder ved anmodning om EF-sortsbeskyttelse. d) Så vidt muligt angivelse af, hvordan sorten afviger fra de andre sorter, der ligner den mest. Stk. 2. Stk. 1, nr. 4, litra b og d, gælder ikke for leverandører, hvis aktiviteter er begrænset til afsætning af prydplanteformeringsmateriale."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Prydplanteformeringsmateriale skal, i det mindste ved visuel inspektion på produktionsstedet, findes praktisk taget frit for alle de i bilag 6 opførte skadegørere for det respektive plantemateriale og formeringsmateriale. Stk. 2. Forekomsten af regulerede ikke-karantæneskadegørere på prydplanteformeringsmateriale, der afsættes, må, i det mindste ved visuel inspektion, ikke overskride de respektive tærskelværdier i bilag 6. Stk. 3. Prydplanteformeringsmateriale skal ved visuel inspektion findes praktisk taget frit for skadegørere, udover de i bilag 6 opførte skadegørere, som reducerer anvendeligheden og kvaliteten af formeringsmaterialet. Stk. 4. Prydplanteformeringsmaterialet skal opfylde kravene vedrørende EU-karantæneskadegørere, beskyttet zone-karantæneskadegørere og regulerede ikke-karantæneskadegørere i forordning (EU) 2016/2031 og i de gennemførelsesretsakter, der er vedtaget i henhold til nævnte forordning, herunder de foranstaltninger, der er vedtaget i henhold til samme forordnings artikel 30, stk. 1."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Landbrugsstyrelsen kan godkende planter af arter prydplanter produceret her i landet som: 1) Kerneplanter, hvis de a) er udvalgt af sortsejeren på grund af deres særlige genetiske egenskaber, b) er produceret og opbevaret efter bestemmelser i bilag 5, del A, afsnit 1, b), og c) opfylder kravene i bilag 5, del A, afsnit 3, om at være fri for planteskadegørere. 2) Eliteplanter, hvis de a) har oprindelse direkte i kerneplanter eller i planter frembragt ved opformering på grundlag af kerneplanter, jf. bilag 5, del A, afsnit 2, og b) er produceret og opbevaret efter bestemmelserne i bilag 5, del A, afsnit 1, b), ii, og bilag 5, del A, afsnit 2. 3) Certificerede planter, klasse AAE, AA eller A, hvis de a) har dokumenteret oprindelse i eliteplanter eller kerneplanter, og b) er produceret efter bestemmelserne i bilag 5, del A, afsnit 1, b), ii, iii eller iv, og bilag 5, del A, afsnit 2. Stk. 2. Planter af arter af prydplanter, der er udvalgt som kommende kerneplanter, men som endnu ikke er godkendt efter stk. 1, nr. 1 (præ-kerneplanter), kan sælges, hvis de opfylder betingelserne i §§ 7 og 8. Planterne må ikke sælges med betegnelsen »præ-kerneplanter«."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Har Landbrugsstyrelsen begrundet mistanke om, at et parti planter eller planteprodukter ikke opfylder kravene i §§ 7 og 8, eller kan et parti planter eller planteprodukter ikke efterses, må partiet ikke sælges. Skønner Landbrugsstyrelsen, at planterne eller planteprodukterne efter gennemførelse af egnede foranstaltninger vil kunne godkendes ved et nyt eftersyn, må planterne eller planteprodukterne ikke sælges eller flyttes, før eftersynet er udført. Stk. 2. Planter eller planteprodukter, hvor der udtages prøver med henblik på afklaring af, om planterne eller planteprodukterne opfylder kravene i §§ 7 og 8, må ikke fjernes fra salgsstedet uden Landbrugsstyrelsens skriftlige tilladelse."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Planter og planteprodukter, der ikke opfylder betingelserne for godkendelse til salg eller for at blive sat i karantæne, skal tilintetgøres. Landbrugsstyrelsen kan fastsætte en frist for tilintetgørelsen. Virksomheden eller leverandøren skal på forlangende dokumentere, at tilintetgørelse har fundet sted."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Planter omfattet af §§ 7 og 8 skal være mærket i overensstemmelse med bestemmelserne i bilag 3, del I."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Ved salg af prydplanter skal kerne-, elite-, og certificerede planter være pakket efter bestemmelserne i bilag 3, del II. Stk. 2. Kategorier af certificeret materiale og planter skal holdes adskilt. Sker der en sammenblanding af kategorierne, kan materiale og planter kun sælges som den laveste kategori."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Landbrugsstyrelsen kan godkende en registreret leverandør til selv at føre kontrol med, at kravene i bilag 2, 3 og 4, er overholdt ved produktion og salg. Styrelsen fører tilsyn med kontrollen. Stk. 2. Den i stk. 1 nævnte godkendelse kan tilbagekaldes, hvis retningslinjerne i bilag 4 ikke overholdes."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Overtrædelse af § 3, stk. 1, §§ 5-8, og §§ 11-14 straffes med bøde. Stk. 2. Undladelse af at underrette Landbrugsstyrelsen om ændringer i forhold, der har betydning for registreringen, jf. § 3, stk. 3, straffes med bøde. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. I sager om overtrædelser omfattet af plantelovens § 24, stk. 1, nr. 3-5, der ikke skønnes at medføre højere straf end bøde, kan Landbrugsstyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Landbrugsstyrelsen. Stk. 2. Vedtagelse sker ved returnering af bødeforelægget til Landbrugsstyrelsen i underskrevet stand eller ved betaling af bøden. Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget. Stk. 4. Vedtagelse af bøden er ikke betinget af betaling."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Bekendtgørelsen træder i kraft den 22. juli 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen finder anvendelse for produktion og salg af prydplanteformeringsmateriale i henhold til direktiv 98/56/EF om afsætning af prydplanteformeringsmateriale. Stk. 2. Bekendtgørelsen finder ikke anvendelse for prydplanteformeringsmateriale bestemt til: 1) forsøg eller videnskabelige formål, 2) forædlingsarbejde eller 3) bevarelse af den genetiske mangfoldighed.",
      "valid_from": "2022-07-20",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Registreret leverandør: En virksomhed registreret efter § 3, stk. 1. 2) Salg: Enhver form for afsætning, markedsføring, udbud til salg, levering, overførsel eller overdragelse mod vederlag eller vederlagsfrit. 3) Prydplanteformeringsmateriale: Frø, plantedele og alt andet plantemateriale af alle slægter og arter som tjener til formering eller produktion af prydplanter. Ved produktion af hele planter omfatter definitionen kun planter bestemt til videre omsætning. 4) Parti: Et antal enheder af samme vare, som er karakteriseret ved ensartethed med hensyn til sammensætning og oprindelse. 5) Lukning: En pakning eller beholder, der er lukket på en sådan måde, at pakningen eller beholderen ikke kan åbnes, uden at lukningen beskadiges, eller et bundt, der er bundet på en sådan måde, at planter eller plantedele, der indgår i bundtet, ikke kan udskilles uden at beskadige bindebåndet eller -båndene. 6) Moderplante: En identificeret plante bestemt til formering.",
      "valid_from": "2022-07-20",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Følgende virksomheder skal registreres som leverandører af planter: 1) Virksomheder, der med henblik på salg producerer prydplanteformeringsmateriale. 2) Virksomheder, der engros sælger prydplanteformeringsmateriale til erhvervsmæssigt videresalg eller anvendelse. Stk. 2. Stk. 1 finder ikke anvendelse på leverandører, som kun sælger til personer, som ikke er professionelt involveret i produktion eller salg af prydplanter eller formeringsmateriale. Sådanne leverandører skal dog opfylde kravene i denne bekendtgørelse. Stk. 3. Ansøgning om registrering indsendes til Landbrugsstyrelsen og skal ske på et skema, der fås hos styrelsen eller på styrelsens hjemmeside. Stk. 4. En registreret leverandør skal skriftligt underrette Landbrugsstyrelsen om ændringer i forhold, der har betydning for registreringen.",
      "valid_from": "2022-07-20",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Landbrugsstyrelsen kan godkende en leverandør af prydplanteformeringsmateriale, der er registreret efter § 3, stk. 1, nr. 1, til 1) opbevaring af præ-kerneplanter, produktion og opbevaring af kerneplanter og etablering af eliteplanter, 2) opbevaring og produktion af eliteplanter og produktion af certificerede planter klasse AAE, 3) produktion af certificerede planter klasse AA eller 4) produktion af certificerede planter klasse A. Stk. 2. Godkendelse efter stk. 1 meddeles, når styrelsen har konstateret, at den registrerede leverandør opfylder kravene i bilag 5, del A, afsnit 1, a). Godkendelsen kan omfatte alle de anførte kategorier og kan begrænses til dele af leverandørens produktion.",
      "valid_from": "2022-07-20",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Registrerede leverandører skal til stadighed opfylde forpligtigelserne i bilag 4.",
      "valid_from": "2022-07-20",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Registrerede leverandører skal tilrettelægge og gennemføre deres produktion og salg af prydplanteformeringsmateriale efter retningslinjerne i bilag 2.",
      "valid_from": "2022-07-20",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Sorter af slægter og arter af prydplanteformeringsmateriale må kun sælges, med angivelse af sort, hvis den pågældende sort er: 1) registreret som plantenyhed, 2) officielt registreret, 3) almindeligt kendt eller 4) opført på en liste, som føres af en leverandør med en detaljeret beskrivelse og betegnelse af sorten. Listen skal indeholde følgende oplysninger: a) Sortsnavn, eventuelt med angivelse af sortens almindeligt kendte synonymer. b) Angivelse af det anvendte system for sortsvedligeholdelse. c) Sortsbeskrivelse, mindst på grundlag af sortens kendetegn og udtryk, efter retningslinjer fastsat af Landbrugsstyrelsen efter de retningslinjer, der gælder ved anmodning om EF-sortsbeskyttelse. d) Så vidt muligt angivelse af, hvordan sorten afviger fra de andre sorter, der ligner den mest. Stk. 2. Stk. 1, nr. 4, litra b og d, gælder ikke for leverandører, hvis aktiviteter er begrænset til afsætning af prydplanteformeringsmateriale.",
      "valid_from": "2022-07-20",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Prydplanteformeringsmateriale skal, i det mindste ved visuel inspektion på produktionsstedet, findes praktisk taget frit for alle de i bilag 6 opførte skadegørere for det respektive plantemateriale og formeringsmateriale. Stk. 2. Forekomsten af regulerede ikke-karantæneskadegørere på prydplanteformeringsmateriale, der afsættes, må, i det mindste ved visuel inspektion, ikke overskride de respektive tærskelværdier i bilag 6. Stk. 3. Prydplanteformeringsmateriale skal ved visuel inspektion findes praktisk taget frit for skadegørere, udover de i bilag 6 opførte skadegørere, som reducerer anvendeligheden og kvaliteten af formeringsmaterialet. Stk. 4. Prydplanteformeringsmaterialet skal opfylde kravene vedrørende EU-karantæneskadegørere, beskyttet zone-karantæneskadegørere og regulerede ikke-karantæneskadegørere i forordning (EU) 2016/2031 og i de gennemførelsesretsakter, der er vedtaget i henhold til nævnte forordning, herunder de foranstaltninger, der er vedtaget i henhold til samme forordnings artikel 30, stk. 1.",
      "valid_from": "2022-07-20",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Landbrugsstyrelsen kan godkende planter af arter prydplanter produceret her i landet som: 1) Kerneplanter, hvis de a) er udvalgt af sortsejeren på grund af deres særlige genetiske egenskaber, b) er produceret og opbevaret efter bestemmelser i bilag 5, del A, afsnit 1, b), og c) opfylder kravene i bilag 5, del A, afsnit 3, om at være fri for planteskadegørere. 2) Eliteplanter, hvis de a) har oprindelse direkte i kerneplanter eller i planter frembragt ved opformering på grundlag af kerneplanter, jf. bilag 5, del A, afsnit 2, og b) er produceret og opbevaret efter bestemmelserne i bilag 5, del A, afsnit 1, b), ii, og bilag 5, del A, afsnit 2. 3) Certificerede planter, klasse AAE, AA eller A, hvis de a) har dokumenteret oprindelse i eliteplanter eller kerneplanter, og b) er produceret efter bestemmelserne i bilag 5, del A, afsnit 1, b), ii, iii eller iv, og bilag 5, del A, afsnit 2. Stk. 2. Planter af arter af prydplanter, der er udvalgt som kommende kerneplanter, men som endnu ikke er godkendt efter stk. 1, nr. 1 (præ-kerneplanter), kan sælges, hvis de opfylder betingelserne i §§ 7 og 8. Planterne må ikke sælges med betegnelsen »præ-kerneplanter«.",
      "valid_from": "2022-07-20",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Har Landbrugsstyrelsen begrundet mistanke om, at et parti planter eller planteprodukter ikke opfylder kravene i §§ 7 og 8, eller kan et parti planter eller planteprodukter ikke efterses, må partiet ikke sælges. Skønner Landbrugsstyrelsen, at planterne eller planteprodukterne efter gennemførelse af egnede foranstaltninger vil kunne godkendes ved et nyt eftersyn, må planterne eller planteprodukterne ikke sælges eller flyttes, før eftersynet er udført. Stk. 2. Planter eller planteprodukter, hvor der udtages prøver med henblik på afklaring af, om planterne eller planteprodukterne opfylder kravene i §§ 7 og 8, må ikke fjernes fra salgsstedet uden Landbrugsstyrelsens skriftlige tilladelse.",
      "valid_from": "2022-07-20",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Planter og planteprodukter, der ikke opfylder betingelserne for godkendelse til salg eller for at blive sat i karantæne, skal tilintetgøres. Landbrugsstyrelsen kan fastsætte en frist for tilintetgørelsen. Virksomheden eller leverandøren skal på forlangende dokumentere, at tilintetgørelse har fundet sted.",
      "valid_from": "2022-07-20",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. Planter omfattet af §§ 7 og 8 skal være mærket i overensstemmelse med bestemmelserne i bilag 3, del I.",
      "valid_from": "2022-07-20",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Ved salg af prydplanter skal kerne-, elite-, og certificerede planter være pakket efter bestemmelserne i bilag 3, del II. Stk. 2. Kategorier af certificeret materiale og planter skal holdes adskilt. Sker der en sammenblanding af kategorierne, kan materiale og planter kun sælges som den laveste kategori.",
      "valid_from": "2022-07-20",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Landbrugsstyrelsen kan godkende en registreret leverandør til selv at føre kontrol med, at kravene i bilag 2, 3 og 4, er overholdt ved produktion og salg. Styrelsen fører tilsyn med kontrollen. Stk. 2. Den i stk. 1 nævnte godkendelse kan tilbagekaldes, hvis retningslinjerne i bilag 4 ikke overholdes.",
      "valid_from": "2022-07-20",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Overtrædelse af § 3, stk. 1, §§ 5-8, og §§ 11-14 straffes med bøde. Stk. 2. Undladelse af at underrette Landbrugsstyrelsen om ændringer i forhold, der har betydning for registreringen, jf. § 3, stk. 3, straffes med bøde. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2022-07-20",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. I sager om overtrædelser omfattet af plantelovens § 24, stk. 1, nr. 3-5, der ikke skønnes at medføre højere straf end bøde, kan Landbrugsstyrelsen i et bødeforelæg tilkendegive, at sagen kan afgøres uden retssag, hvis den, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde, som angivet i bødeforelægget.",
      "valid_from": "2022-07-20",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Vedtages bøden inden den frist, der er angivet i bødeforelægget, bortfalder videre strafforfølgning. Vedtagelsen af et bødeforelæg har samme virkning som en dom. Fristen kan efter anmodning forlænges af Landbrugsstyrelsen. Stk. 2. Vedtagelse sker ved returnering af bødeforelægget til Landbrugsstyrelsen i underskrevet stand eller ved betaling af bøden. Stk. 3. Betaling af bøden kan ske ved at indbetale beløbet på det kontonummer, der oplyses i bødeforelægget. Stk. 4. Vedtagelse af bøden er ikke betinget af betaling.",
      "valid_from": "2022-07-20",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Bekendtgørelsen træder i kraft den 22. juli 2022.",
      "valid_from": "2022-07-20",
      "valid_to": null
    }
  ],
  "definitions": []
}
