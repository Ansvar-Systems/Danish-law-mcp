{
  "id": "2008:968",
  "type": "statute",
  "title": "Bekendtgørelse om registrering, betaling og refusion af afgift af vejbenyttelse",
  "short_name": "BEK H#LOKDOK04",
  "status": "in_force",
  "issued_date": "2008-09-25",
  "url": "https://www.retsinformation.dk/eli/lta/2008/968/xml",
  "description": "Retsinformation source. DocumentId=AN009346; AccessionNumber=B20080096805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. De oplysninger om det enkelte køretøj, der danner grundlag for opgørelse af afgift for køretøjet, registreres i en fælles database for medlemsstaterne, som er omfattet af aftalen af 9. februar 1994 om opkrævning af afgifter for tunge erhvervskøretøjers benyttelse af visse veje. Databasen beror hos skattemyndighederne i Nederlandene. Stk. 2. Der registreres følgende oplysninger om afgiftsbetalingen: 1) udstedelsessted, -dato og -klokkeslæt, 2) gyldighedsperiode for afgiftsbetalingen - dag, uge, måned eller år, 3) antal aksler for køretøjet, jf. § 3 i lov om afgift af vejbenyttelse, 4) køretøjets EURO-udstødningsklasse, jf. § 3 i lov om afgift af vejbenyttelse, 5) afgiftsbeløbet, 6) køretøjets registreringsnummer, og 7) køretøjets nationalitet - staten, hvori køretøjet er registreret som hjemmehørende."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. SKAT registrerer oplysningerne om danske køretøjer, hvorefter oplysningerne overføres til registrering i den fælles database. Stk. 2. Virksomheder, der er omfattet af § 9 i lov om afgift af vejbenyttelse, indtaster via terminaler oplysningerne om udenlandske køretøjer fra fremmede stater, som ikke er omfattet af aftalen af 9. februar 1994, hvorefter oplysningerne overføres til registrering i den fælles database."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For afgiftspligtige køretøjer, der er registreringspligtige i Danmark, indbetales afgiften til SKAT ved registreringen. Stk. 2. For efterfølgende afgiftsperioder opkræves afgiften af SKAT sammen med vægtafgiften. Afgiften betales senest den 8. i måneden før den måned, hvori den ny afgiftsperiode begynder, medmindre anden dato er anført på indbetalingskortet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Udover de i § 1, stk. 2, nævnte oplysninger, opkræves afgiften af danske køretøjer på grundlag af oplysninger om køretøjets og eventuelle tilkoblede køretøjers art, totalvægt, indretning og anvendelse, der fremkommer ved registreringen eller ved senere anmeldelser. Stk. 2. Hvis der efter registreringen sker ændringer med et dansk køretøj, som medfører anden afgiftsmæssig status efter lov om afgift af vejbenyttelse eller efter lov om vægtafgift af motorkøretøjer m.v., skal den afgiftspligtige part på tidspunktet for ændringen straks anmelde forholdet til SKAT, jf. § 2, stk. 2, og § 10, stk. 1, i lov om afgift af vejbenyttelse. Ændringerne har afgiftsmæssig virkning fra og med anmeldelsesdatoen. Stk. 3. Refusion af afgift som følge af ændringer, som nævnt i stk. 2, eller ved anmeldelse af ny ejer (bruger), sker til den, i hvis navn køretøjet på afgiftens forfaldstidspunkt er registreret. Refusionen sker uden forudgående anmodning. Stk. 4. Afgiften for afgiftsperioden afkræves den, der er registreret som køretøjets ejer ved udsendelsen af opkrævningen. Er der tillige registreret en bruger, opkræves afgiften dog hos denne. De udsendte opkrævninger skal indeholde oplysninger om afgiftens størrelse, sidste rettidige betalingsdag og afgiftsperioden."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den afgiftspligtige part, jf. § 10, stk. 2, i lov om afgift af vejbenyttelse, skal betale afgiften for et udenlandsk køretøj, der er registreret som hjemmehørende i en fremmed stat, som ikke er omfattet af aftalen af 9. februar 1994. Betalingen skal ske hos virksomhederne, der er omfattet af § 9 i lov om afgift af vejbenyttelse."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Færgeselskaber, rederier m.v., der efter § 9, stk. 1, i lov om afgift af vejbenyttelse er forpligtet til at registrere oplysninger til opgørelse af afgift og modtage betaling af afgift for udenlandske køretøjer, kan udføre opgaven i færgehavnene eller ombord på færgen. Færgeselskabets beslutning om, hvor opgaven vil blive udført, skal meddeles til SKAT og leverandøren af det tekniske udstyr til registrering og betaling af afgift. Stk. 2. Virksomheder, der efter § 9 i lov om afgift af vejbenyttelse registrerer oplysninger til opgørelse af afgift og modtager betaling af afgift for udenlandske køretøjer, skal udføre denne opgave efter kontrakt med leverandøren af det tekniske udstyr til registrering og betaling af afgift. Stk. 3. De rettigheder og pligter, som virksomhederne har ved udførelse af opgaven med at registrere oplysninger til opgørelse af afgift og modtage betaling af afgift for udenlandske køretøjer, følger herefter af kontrakten mellem den enkelte virksomhed og leverandøren af det tekniske udstyr. Stk. 4. Ved kontant betaling af afgift skal virksomhederne, der er omfattet af § 9 i lov om afgift af vejbenyttelse, følge leverandørens anvisning for overførsel af kontanterne fra virksomheden til leverandøren, herunder via elektronisk overførsel."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Afgift refunderes uden fradrag af det i § 12 i lov om afgift af vejbenyttelse fastsatte gebyr i følgende tilfælde af fejl: 1) betaling af afgift for et ikke-afgiftspligtigt køretøj, eller 2) dobbelt betaling af afgift for samme afgiftsperiode."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Uden for tilfælde med refusion af afgift uden anmodning efter § 4, stk. 3, indgives anmodning om refusion af afgift for dansk registrerede køretøjer til SKAT, der træffer afgørelse om hel eller delvis imødekommelse eller afslag på anmodningen, samt udbetaler eller modregner et eventuelt refusionsbeløb."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Anmodning om refusion af afgift for udenlandsk registrerede køretøjer indgives til leverandøren af det tekniske udstyr til registrering og betaling af afgift. Anmodningen indgives af den, der på dette tidspunkt er ejer af det udenlandske køretøj. Ejeren kan endvidere indgive anmodning om afgiftsrefusion til leverandøren via SKAT eller via en virksomhed, der er omfattet af § 9 i lov om afgift af vejbenyttelse, idet SKAT eller virksomheden er forpligtet til snarest at videresende anmodningen til leverandøren. Stk. 2. Ejeren af et udenlandsk køretøj skal ved anmodning om afgiftsrefusion følge de procedurer og vedlægge den dokumentation, som leverandøren anviser. Stk. 3. Leverandøren udbetaler afgiftsrefusion til ejeren af et udenlandsk køretøj til hel eller delvis imødekommelse af ejerens anmodning om afgiftsrefusion. Leverandøren udbetaler ikke afgiftsrefusion til ejeren af et udenlandsk køretøj, der ikke er berettiget hertil. Hvis ejeren af et udenlandsk køretøj over for leverandøren fremkommer med indsigelser til leverandørens meddelelse om afgiftsrefusion, skal leverandøren overgive sagen til afgørelse hos SKAT."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Med bøde straffes den, der forsætligt eller groft uagtsomt overtræder § 4, stk. 2, og § 6, stk. 4. Bestemmelserne i lovens § 14, stk. 4, finder tilsvarende anvendelse."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bekendtgørelsen træder i kraft den 1. oktober 2008. Stk. 2. Samtidig ophæves bekendtgørelse nr. 1569 af 20. december 2007 om opkrævning af afgift af vejbenyttelse og forhandling af vejbenyttelsesafgiftsbeviser."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. De oplysninger om det enkelte køretøj, der danner grundlag for opgørelse af afgift for køretøjet, registreres i en fælles database for medlemsstaterne, som er omfattet af aftalen af 9. februar 1994 om opkrævning af afgifter for tunge erhvervskøretøjers benyttelse af visse veje. Databasen beror hos skattemyndighederne i Nederlandene. Stk. 2. Der registreres følgende oplysninger om afgiftsbetalingen: 1) udstedelsessted, -dato og -klokkeslæt, 2) gyldighedsperiode for afgiftsbetalingen - dag, uge, måned eller år, 3) antal aksler for køretøjet, jf. § 3 i lov om afgift af vejbenyttelse, 4) køretøjets EURO-udstødningsklasse, jf. § 3 i lov om afgift af vejbenyttelse, 5) afgiftsbeløbet, 6) køretøjets registreringsnummer, og 7) køretøjets nationalitet - staten, hvori køretøjet er registreret som hjemmehørende.",
      "valid_from": "2008-09-25",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. SKAT registrerer oplysningerne om danske køretøjer, hvorefter oplysningerne overføres til registrering i den fælles database. Stk. 2. Virksomheder, der er omfattet af § 9 i lov om afgift af vejbenyttelse, indtaster via terminaler oplysningerne om udenlandske køretøjer fra fremmede stater, som ikke er omfattet af aftalen af 9. februar 1994, hvorefter oplysningerne overføres til registrering i den fælles database.",
      "valid_from": "2008-09-25",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. For afgiftspligtige køretøjer, der er registreringspligtige i Danmark, indbetales afgiften til SKAT ved registreringen. Stk. 2. For efterfølgende afgiftsperioder opkræves afgiften af SKAT sammen med vægtafgiften. Afgiften betales senest den 8. i måneden før den måned, hvori den ny afgiftsperiode begynder, medmindre anden dato er anført på indbetalingskortet.",
      "valid_from": "2008-09-25",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Udover de i § 1, stk. 2, nævnte oplysninger, opkræves afgiften af danske køretøjer på grundlag af oplysninger om køretøjets og eventuelle tilkoblede køretøjers art, totalvægt, indretning og anvendelse, der fremkommer ved registreringen eller ved senere anmeldelser. Stk. 2. Hvis der efter registreringen sker ændringer med et dansk køretøj, som medfører anden afgiftsmæssig status efter lov om afgift af vejbenyttelse eller efter lov om vægtafgift af motorkøretøjer m.v., skal den afgiftspligtige part på tidspunktet for ændringen straks anmelde forholdet til SKAT, jf. § 2, stk. 2, og § 10, stk. 1, i lov om afgift af vejbenyttelse. Ændringerne har afgiftsmæssig virkning fra og med anmeldelsesdatoen. Stk. 3. Refusion af afgift som følge af ændringer, som nævnt i stk. 2, eller ved anmeldelse af ny ejer (bruger), sker til den, i hvis navn køretøjet på afgiftens forfaldstidspunkt er registreret. Refusionen sker uden forudgående anmodning. Stk. 4. Afgiften for afgiftsperioden afkræves den, der er registreret som køretøjets ejer ved udsendelsen af opkrævningen. Er der tillige registreret en bruger, opkræves afgiften dog hos denne. De udsendte opkrævninger skal indeholde oplysninger om afgiftens størrelse, sidste rettidige betalingsdag og afgiftsperioden.",
      "valid_from": "2008-09-25",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Den afgiftspligtige part, jf. § 10, stk. 2, i lov om afgift af vejbenyttelse, skal betale afgiften for et udenlandsk køretøj, der er registreret som hjemmehørende i en fremmed stat, som ikke er omfattet af aftalen af 9. februar 1994. Betalingen skal ske hos virksomhederne, der er omfattet af § 9 i lov om afgift af vejbenyttelse.",
      "valid_from": "2008-09-25",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Færgeselskaber, rederier m.v., der efter § 9, stk. 1, i lov om afgift af vejbenyttelse er forpligtet til at registrere oplysninger til opgørelse af afgift og modtage betaling af afgift for udenlandske køretøjer, kan udføre opgaven i færgehavnene eller ombord på færgen. Færgeselskabets beslutning om, hvor opgaven vil blive udført, skal meddeles til SKAT og leverandøren af det tekniske udstyr til registrering og betaling af afgift. Stk. 2. Virksomheder, der efter § 9 i lov om afgift af vejbenyttelse registrerer oplysninger til opgørelse af afgift og modtager betaling af afgift for udenlandske køretøjer, skal udføre denne opgave efter kontrakt med leverandøren af det tekniske udstyr til registrering og betaling af afgift. Stk. 3. De rettigheder og pligter, som virksomhederne har ved udførelse af opgaven med at registrere oplysninger til opgørelse af afgift og modtage betaling af afgift for udenlandske køretøjer, følger herefter af kontrakten mellem den enkelte virksomhed og leverandøren af det tekniske udstyr. Stk. 4. Ved kontant betaling af afgift skal virksomhederne, der er omfattet af § 9 i lov om afgift af vejbenyttelse, følge leverandørens anvisning for overførsel af kontanterne fra virksomheden til leverandøren, herunder via elektronisk overførsel.",
      "valid_from": "2008-09-25",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Afgift refunderes uden fradrag af det i § 12 i lov om afgift af vejbenyttelse fastsatte gebyr i følgende tilfælde af fejl: 1) betaling af afgift for et ikke-afgiftspligtigt køretøj, eller 2) dobbelt betaling af afgift for samme afgiftsperiode.",
      "valid_from": "2008-09-25",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Uden for tilfælde med refusion af afgift uden anmodning efter § 4, stk. 3, indgives anmodning om refusion af afgift for dansk registrerede køretøjer til SKAT, der træffer afgørelse om hel eller delvis imødekommelse eller afslag på anmodningen, samt udbetaler eller modregner et eventuelt refusionsbeløb.",
      "valid_from": "2008-09-25",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Anmodning om refusion af afgift for udenlandsk registrerede køretøjer indgives til leverandøren af det tekniske udstyr til registrering og betaling af afgift. Anmodningen indgives af den, der på dette tidspunkt er ejer af det udenlandske køretøj. Ejeren kan endvidere indgive anmodning om afgiftsrefusion til leverandøren via SKAT eller via en virksomhed, der er omfattet af § 9 i lov om afgift af vejbenyttelse, idet SKAT eller virksomheden er forpligtet til snarest at videresende anmodningen til leverandøren. Stk. 2. Ejeren af et udenlandsk køretøj skal ved anmodning om afgiftsrefusion følge de procedurer og vedlægge den dokumentation, som leverandøren anviser. Stk. 3. Leverandøren udbetaler afgiftsrefusion til ejeren af et udenlandsk køretøj til hel eller delvis imødekommelse af ejerens anmodning om afgiftsrefusion. Leverandøren udbetaler ikke afgiftsrefusion til ejeren af et udenlandsk køretøj, der ikke er berettiget hertil. Hvis ejeren af et udenlandsk køretøj over for leverandøren fremkommer med indsigelser til leverandørens meddelelse om afgiftsrefusion, skal leverandøren overgive sagen til afgørelse hos SKAT.",
      "valid_from": "2008-09-25",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Med bøde straffes den, der forsætligt eller groft uagtsomt overtræder § 4, stk. 2, og § 6, stk. 4. Bestemmelserne i lovens § 14, stk. 4, finder tilsvarende anvendelse.",
      "valid_from": "2008-09-25",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Bekendtgørelsen træder i kraft den 1. oktober 2008. Stk. 2. Samtidig ophæves bekendtgørelse nr. 1569 af 20. december 2007 om opkrævning af afgift af vejbenyttelse og forhandling af vejbenyttelsesafgiftsbeviser.",
      "valid_from": "2008-09-25",
      "valid_to": null
    }
  ],
  "definitions": []
}
