{
  "id": "2017:1719",
  "type": "statute",
  "title": "Bekendtgørelse om forurening og gener fra anlægget af Cityringen",
  "short_name": "BEK H#LOKDOK04",
  "status": "in_force",
  "issued_date": "2017-12-14",
  "url": "https://www.retsinformation.dk/eli/lta/2017/1719/xml",
  "description": "Retsinformation source. DocumentId=CX000326; AccessionNumber=B20170171905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på støj fra bygge- og anlægsarbejdet på Cityringens byggepladser, herunder på afgreningen til Nordhavnens og afgreningen til Sydhavnens byggepladser."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse gælder også for Metroselskabet I/S’ entreprenører og underentreprenører, dog med undtagelse af §§ 12, 13, stk. 3, 14 og 19, der kun gælder for Metroselskabet I/S."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Beboer: En person, der på sin bopæl berøres af støj fra bygge- og anlægsarbejdet fra Cityringens byggepladser, herunder fra afgreningen til Nordhavnens og af-greningen til Sydhavnens byggepladser. 2) Cityringens byggepladser: Byggepladser som afgrænset i bilag 2, pkt. A, der er etableret til brug for anlæggelse af Cityringen. København H, Rådhuspladsen, Gammel Strand, Kongens Nytorv, Marmorkirken, Østerport, Trianglen, Poul Henningsens Plads, Vibenshus Runddel, Skjolds Plads, Nørrebro, Nørrebros Runddel, Nuuks Plads, Aksel Møllers Have, Frederiksberg, Frederiksberg Allé, Enghave Plads og Sønder Boulevard benævnes »stationsbyggepladser«, og Tømmergraven, Øster Søgade og Nørrebroparken benævnes »tunnelarbejdspladser«. 3) Afgreningen til Nordhavnens byggepladser: Byggepladser som afgrænset i bilag 2, pkt. B, der er etableret til brug for anlæggelse af afgreningen til Nordhavnen. Den geografiske udstrækning af byggepladserne kan være overlappende. 4) Afgreningen til Sydhavnens byggepladser: Byggepladser som afgrænset i bilag 2, pkt. C, der er etableret til brug for anlæggelse af afgreningen til Sydhavnen. Den geografiske udstrækning af byggepladserne kan være overlappende. 5) Dagperiode: Periode i tidsrummet fra kl. 7.00 til kl. 18.00 på hverdage og fra kl. 9.00 til kl. 16.00 på lørdage, søndage og helligdage. 6) Aftenperiode: Periode i tidsrummet fra kl. 18.00 til kl. 22.00 på hverdage og fra kl. 16.00 til kl. 22.00 på lørdage, søndage og helligdage. 7) Natperiode: Periode i tidsrummet fra kl. 22.00 til kl. 7.00 på hverdage og fra kl. 22.00 til kl. 9.00 på lørdage, søndage og helligdage. 8) Støj: Det energiækvivalente A-vægtede lydtryksniveau i dB (LAeq) ved den mest støjbelastede bygningsfacade."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bygge- og anlægsarbejdet på Cityringens byggepladser er opdelt i anlægsfaserne 0, 1-1, 1-2, 2-1, 2-2, 3-1, 3-1a, 3-1b, 3-2, 3-3, 3-3a, 4-1, 5, 6 og 7, jf. bilag 1, pkt. A. Bygge- og anlægsarbejdet på afgreningen til Nordhavnens byggepladser er opdelt i anlægsfaserne 0, 1, 2, herunder 2a og 2b, 3, 3-3, 4, 5, 6 og 7, jf. bilag 1, pkt. B. Bygge- og anlægsarbejdet på afgreningen til Sydhavnens byggepladser er opdelt i anlægsfaserne 0, 0-1, 1, 1-0, 1-1, 2, herunder 2a og 2b, 2-0, 2-1, 2-2, 3-0, 3-1, 3-3, 4-1, 5 og 5-1, jf. bilag 1, pkt. C. Varigheder af anlægsfaserne er vejledende, og anlægsfaserne kan tidsmæssigt være overlappende. Udføres flere anlægsfaser samtidigt på en byggeplads, eller er flere af byggepladserne geografisk overlappende, finder den højeste af de relevante anlægsfasers og byggepladsers støjgrænse anvendelse på det samlede bygge- og anlægsarbejde. Stk. 2. Der kan forekomme ændringer i både rækkefølgen af og udførelsesmetoder i de enkelte anlægsfaser i forhold til det, der fremgår af bilag 1, pkt. A- C. Medfører ændringer af udførelsesmetoder væsentlige ændringer af de i bilag 2 angivne støjniveauer, kan transport-, bygnings- og boligministeren bestemme, at Metroselskabet skal foranledige, at der bliver udarbejdet nye støjkort og beregnet nye støjgrænser, som optages i bilag 2. Stk. 3. Metroselskabet I/S skal orientere tilsynsmyndigheden, jf. § 9, stk. 1, om, hvilken anlægsfase eller hvilke anlægsfaser bygge- og anlægsarbejdet befinder sig i på hver byggeplads, herunder når der sker skift af anlægsfase."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bygge- og anlægsarbejdet på Cityringens byggepladser kan inden for de i bilag 1, pkt. D, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7. Stk. 2. Bygge- og anlægsarbejdet på afgreningen til Nordhavnens byggepladser kan inden for de i bilag 1, pkt. E, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7. Stk. 3. Bygge- og anlægsarbejdet på afgreningen til Sydhavnens byggepladser kan inden for de i bilag 1, pkt. F, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Støjniveauet fra bygge- og anlægsarbejdet på Cityringens byggepladser i de i bilag 1, pkt. A, anførte anlægsfaser må ikke overstige de i bilag 2, pkt. A, anførte støjgrænser, jf. dog § 7. Støjniveauet fra bygge- og anlægsarbejdet på afgreningen til Nordhavnens byggepladser i de i bilag 1, pkt. B, anførte anlægsfaser må ikke overstige de i bilag 2, pkt. B, anførte støjgrænser, jf. dog § 7. Støjniveauet fra bygge- og anlægsarbejdet på afgreningen til Sydhavnens byggepladser i de i bilag 1, pkt. C, anførte anlægsfaser må ikke overstige de i bilag 2, pkt. C, anførte støjgrænser, jf. dog § 7. De i bilag 2 og stk. 2 anførte støjgrænser skal overholdes inden for det mest støjbelastede tidsrum på 8 timer i dagperioden på hverdage og 7 timer på lørdage, søndage og helligdage, den mest støjbelastede time i aftenperioden og den mest støjbelastede halve time i natperioden. Støjgrænserne fastsat i denne bekendtgørelse indeholder ikke tillæg på 5 dB(A) for tone- og impulsstøj. Stk. 2. I tidsrum, der ikke er omfattet af § 5, må støjens maksimalniveau fra bygge- og anlægsarbejdet på Cityring-ens, afgreningen til Nordhavnens og afgreningen til Sydhavnens byggepladser ikke overstige 55 dB(A) i dagperioden og 40 dB(A) i aften- og natperioden, jf. dog § 7. Nødvendig drift af ventilations- og vandbehandlingsanlæg m.v. for opretholdelse af byggepladserne er tilladt. Stk. 3. For Cityringens stationsbyggepladser, afgreningen til Nordhavnens byggepladser med undtagelse af Tunnelarbejdsplads Nordhavn og afgreningen til Sydhavnens byggepladser med undtagelse af Tunnelarbejdsplads Enghave Brygge, må støjens maksimalniveau midlet over ét minut (LAeq, 1 min) fra bygge- og anlægsarbejdet i natperioden ikke overstige 10 dB(A) i forhold til de fastsatte støjgrænser for natperioden, jf. dog § 7. Stk. 4. Metroselskabet I/S skal foretage offentlig annoncering ved byggepladserne og på Metroselskabet I/S’ hjemmeside om de regler, der følger af denne bekendtgørelse."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. §§ 5 og 6, stk. 1-3, gælder ikke for de i bilag 3 anførte aktiviteter. Stk. 2. Metroselskabet I/S må tidligst påbegynde de i bilag 3, pkt. A, C og E, nævnte aktiviteter tre dage efter tilsynsmyndigheden er underrettet om, at aktiviteten iværksættes. Stk. 3. Metroselskabet I/S skal underrette tilsynsmyndigheden om iværksættelse af de i bilag 3, pkt. B, D og F, nævnte aktiviteter så hurtigt som muligt og så vidt muligt før, aktiviteten iværksættes. Stk. 4. Metroselskabet I/S skal underrette beboere om de i bilag 3, pkt. A, C og E, nævnte aktiviteter senest tre dage før, aktiviteten iværksættes, og om iværksættelsen af den i bilag 3, pkt. B, D og F, nævnte aktivitet hurtigst muligt."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Cityringens, afgreningen til Nordhavnens og afgreningen til Sydhavnens byggepladser må ikke i øvrigt give anledning til væsentlige gener, herunder ved støv, vibrationer, lys m.v."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Tilsynet med Metroselskabet I/S’ overholdelse af reglerne i §§ 5-8 varetages af Københavns Kommune for Cityringens, afgreningen til Nordhavnens og afgreningen til Sydhavnens byggepladser beliggende i Københavns Kommune og af Frederiksberg Kommune for Cityringens byggepladser beliggende i Frederiksberg Kommune. Stk. 2. Ved tilsynsmyndighedens vurdering af Metroselskabet I/S' overholdelse af reglerne i §§ 5-7 skal der tages hensyn til måleusikkerhed, herunder som følge af eventuel baggrundsstøj, efter almindelig måleteknisk praksis. Stk. 3. Tilsynsmyndigheden skal foranledige et ulovligt forhold lovliggjort, medmindre forholdet har underordnet betydning."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Metroselskabet I/S skal planlægge og gennemføre et program for egenkontrol for at sikre overholdelse af de i medfør af § 6, stk. 1-3, fastsatte støjgrænser. Stk. 2. Metroselskabet I/S skal gennem sin egenkontrol sikre, at eventuelle overskridelser af de fastsatte støjgrænser dokumenteres og hurtigst muligt bringes til ophør, samt at foranstaltninger til at undgå overskridelser af støjgrænserne iværksættes. Stk. 3. Metroselskabet I/S skal i tilfælde af akut, umiddelbart konstaterbar eller formodet overskridelse af de fastsatte støjgrænser, herunder ved støjende bygge- og anlægsarbejde ud over de tilladte arbejdstider, jf. § 5, straks nedbringe støjen fra eller standse den aktivitet, der er årsag til overskridelsen af støjgrænsen. Metroselskabet I/S må først igangsætte aktiviteten, når årsagen til overskridelsen af støjgrænsen er fjernet."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Metroselskabet I/S skal med henblik på at bestemme støjniveauet fra bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser foranledige, at der ved alle byggepladser kontinuerligt foretages facadestøjmålinger ved byggepladsernes omkringliggende bygninger, jf. dog stk. 3. Facadestøjmålingerne skal så vidt muligt foretages ved den eller de mest støjbelastede bygningsfacader, være geografisk repræsentative for byggepladsen og være fyldestgørende for hele det tidsrum, hvori byggepladsen er i drift. Stk. 2. Støjmålingerne skal gennemføres efter reglerne herom, jf. bekendtgørelse nr. 231 af 5. marts 2014 om kvalitetskrav til miljømålinger og Miljøstyrelsens vejledning nr. 6/1984, med de ændringer, der følger af denne bekendtgørelse. Støjmålingerne skal ikke være overvågede, og der skal ikke tillægges 5 dB(A) for tone- og impulsstøj."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Metroselskabet I/S skal indsende resultaterne af støjmålingerne fra Cityringens, afgreningen til Nordhavnens og afgreningen til Sydhavnens byggepladser, jf. § 11, til tilsynsmyndigheden senest den førstkommende arbejdsdag efter, at målingerne er foretaget. Har Metroselskabet I/S ikke modtaget målingerne senest den førstkommende arbejdsdag efter, at målingerne er foretaget, skal Metroselskabet I/S indsende resultaterne af målingerne hurtigst muligt efter, at Metroselskabet I/S har modtaget målingerne. Stk. 2. Metroselskabet I/S skal én gang ugentligt over for tilsynsmyndigheden redegøre for, om støjmålingerne fra den foregående uge viser overskridelser af de fastsatte støjgrænser. Viser støjmålingerne overskridelser af støjgrænserne, skal Metroselskabet I/S redegøre for årsagen hertil, herunder om der har været udført aktiviteter efter § 7. Metroselskabet I/S er i den forbindelse alene forpligtet til at redegøre for årsager, der er relateret til byggepladsaktiviteter. Stk. 3. Viser støjmålingerne overskridelser af de fastsatte støjgrænser, kan tilsynsmyndigheden tidligst 2 arbejdsdage efter, at målingen er foretaget, pålægge Metroselskabet I/S at redegøre for årsagen hertil, før den ugentlige redegørelse, der følger af stk. 2, skal foreligge. Tilsynsmyndigheden kan fastsætte en frist for Metroselskabet I/S' afgivelse af en sådan redegørelse."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Metroselskabet I/S skal efter anmodning fra tilsynsmyndigheden eller transport-, bygnings- og boligministeren give alle oplysninger, herunder om økonomiske og regnskabsmæssige forhold, som har betydning for vurderingen af forurening og gener fra byggepladsen og for eventuelle afhjælpende eller forebyggende foranstaltninger. Stk. 2. Miljøbeskyttelseslovens § 87 finder tilsvarende anvendelse ved tilsynsbesøg med henblik på dokumentation af overtrædelse af reglerne i denne bekendtgørelse. Overtrædelse af de i medfør af § 6, stk. 1-3, fastsatte støjgrænser skal være konstateret ved støjmålinger, jf. §§ 11 og 12, før tilsynsbesøget kan udføres. Stk. 3. Metroselskabet I/S skal orienteres om tilsynsbesøget minimum 24 timer før besøgets udførelse, herunder om dato og tidspunkt for tilsynsbesøget, med henblik på at tilsynsbesøget kan udføres i samarbejde med en af Metroselskabet I/S bemyndiget person. Kan tilsynsmyndigheden alene oplyse et forventeligt tidspunkt for tilsynsbesøget, eller ændres den oplyste dato eller det oplyste tidspunkt, skal tilsynsmyndigheden senest en time før tilsynsbesøget kontakte Metroselskabet I/S og oplyse om tidspunktet for tilsynsbesøget. Tilsynsmyndigheden skal udarbejde en fyldestgørende rapport om resultatet af tilsynsbesøget, hvilken Metroselskabet I/S skal gives mulighed for at kommentere."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Metroselskabet I/S skal for hvert kvartal over for Transport-, Bygnings- og Boligministeriet redegøre for anvendelsen af BAT (bedste tilgængelige teknik) til forebyggelse og begrænsning af forurening og gener, herunder støj fra byggepladserne, og for Metroselskabet I/S’ tiltag til optimering af planlægningen af bygge- og anlægsarbejdet. Redegørelsen skal omfatte alle Cityringens, afgreningen til Nordhavnens og afgreningen til Sydhavnens byggepladser og skal indeholde en beskrivelse af anvendelsen af støjreducerende tiltag samt fremtidige tiltag, der forventes iværksat for at reducere forurening og gener, og at Metroselskabet I/S særligt i forhold til bygge- og anlægsarbejde i aften- og natperioder har optimeret planlægning af dette arbejde i videst muligt omfang. Stk. 2. Transport-, Bygnings- og Boligministeriet videresender BAT-redegørelsen til tilsynsmyndighederne til orientering."
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Konstaterer tilsynsmyndigheden, at der gentagne gange eller trods indskærpelse herom ikke rettidigt indsendes resultater fra støjmålinger fra en byggeplads, eller at der ikke indsendes korrekte og fyldestgørende resultater fra støjmålingerne, jf. §§ 11 og 12, kan tilsynsmyndigheden pålægge Metroselskabet I/S at lovliggøre forholdet inden en af tilsynsmyndigheden fastsat frist. Tilsynsmyndigheden kan herunder pålægge Metroselskabet I/S at sikre, at der iværksættes og gennemføres intensiveret kontrol af det måleudstyr, som anvendes til at måle støjniveauet fra bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Konstaterer tilsynsmyndigheden, at Metroselskabet I/S vedholdende, gentagne gange, i væsentligt omfang eller trods indskærpelse har overskredet de i medfør af § 6, stk. 1-3, fastsatte støjgrænser, eller giver en af Cityringens, af-greningen til Nordhavnens eller afgreningen til Sydhavnens byggepladser anledning til væsentlige gener, jf. § 8, meddeler tilsynsmyndigheden Metroselskabet I/S et pålæg om, at overtrædelsen bringes til ophør inden en af tilsynsmyndigheden fastsat frist. Tilsynsmyndigheden kan endvidere pålægge Metroselskabet I/S, at Metroselskabet I/S inden en af tilsynsmyndigheden fastsat frist skal iværksætte foranstaltninger for at forebygge, at der sker fremtidige overskridelser af de i medfør af § 6, stk. 1-3, fastsatte støjniveauer, eller at byggepladsen i øvrigt giver anledning til gener, jf. § 8. Metroselskabet I/S skal inden for den fastsatte frist over for tilsynsmyndigheden redegøre for, hvilke foranstaltninger Metroselskabet I/S har iværksat eller påtænker at iværksætte."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Har Metroselskabet I/S ikke inden for den af tilsynsmyndigheden fastsatte frist, jf. § 16, bragt overskridelserne af de i medfør af § 6, stk. 1-3, fastsatte støjgrænser til ophør, og er støjgrænsen fortsat overskredet, eller giver en af Cityringens, afgreningen til Nordhavnens eller afgreningen til Sydhavnens byggepladser fortsat anledning til væsentlige gener, jf. § 8, kan tilsynsmyndigheden pålægge Metroselskabet I/S at træffe yderligere foranstaltninger til nedbringelse af støjen eller generne, indtil grænserne overholdes."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Efterlever Metroselskabet ikke et pålæg efter §§ 16 og 17, eller foreligger der i nær sammenhæng gentagne og væsentlige overskridelser af de i medfør af § 6, stk. 1-3, fastsatte støjgrænser, kan tilsynsmyndigheden efter høring af transport-, bygnings- og boligministeren helt eller delvist nedlægge forbud imod, at Metroselskabet I/S i henholdsvis dag-, aften- eller natperioden 1) udfører et konkret anlægsarbejde på en eller flere af Cityringens, afgreningen til Nordhavnens eller afgrening-en til Sydhavnens byggepladser, 2) i det hele arbejder på én eller flere af Cityringens, af-greningen til Nordhavnens eller afgreningen til Sydhavnens byggepladser eller 3) udfører de arbejder, der indgår i en anlægsfase, jf. bilag 1, pkt. A, B og C, på en eller flere af Cityringens, af-greningen til Nordhavnens eller afgreningen til Sydhavnens byggepladser. Stk. 2. Nedlægger tilsynsmyndigheden forbud efter stk. 1, kan bygge- og anlægsarbejdet først gennemføres, når tilsynsmyndigheden har ophævet forbuddet. Stk. 3. Transport-, bygnings- og boligministeren kan bestemme, at en sag om forbud efter stk. 1 i stedet skal behandles af transport-, bygnings- og boligministeren som tilsynsmyndighed efter reglerne i denne bekendtgørelse. Transport-, bygnings- og boligministeren kan herunder ophæve et udstedt forbud."
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Konstaterer tilsynsmyndigheden gentagne eller væsentlige overskridelser af de i medfør af § 6, stk. 1-3, fastsatte støjgrænser på en byggeplads, eller foreligger der gentagne gange ikke rettidige, korrekte eller fyldestgørende støjmålinger for en byggeplads, kan tilsynsmyndigheden pålægge Metroselskabet I/S, at 1) der i hele arbejdstiden skal være en repræsentant for Metroselskabet I/S til stede på den byggeplads, som pålægget er rettet imod med henblik på at sikre, at der ikke sker overtrædelser, eller 2) Metroselskabet I/S inden en af tilsynsmyndigheden fastsat frist skal udarbejde en handlingsplan for nedbringelse af støjniveauet indeholdende de konkrete foranstaltninger, der påtænkes iværksat til nedbringelse af støjniveauet."
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Konstaterer tilsynsmyndigheden, at Metroselskabet I/S overskrider de i medfør af § 6, stk. 1- 3, fastsatte støjgrænser, skal tilsynsmyndigheden ved vurderingen af, hvorvidt og i hvilken grad håndhævelse er nødvendig bl.a. inddrage, om overskridelsen er bragt til ophør i forbindelse med egenkontrollen."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Tilsynsmyndighedens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Medmindre højere straf er forskyldt efter den øvrige lovgivning, straffes med bøde den, der 1) overtræder §§ 5-6, § 7, stk. 2 og 3, § 8, §§ 10-12, § 13, stk. 1-2, og § 14 eller 2) undlader at efterkomme et pålæg eller et forbud efter denne bekendtgørelse. Stk. 2. Der kan pålægges selskaber (juridiske personer) strafansvar efter reglerne i straffelovens 5. kapitel."
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Bekendtgørelsen træder i kraft den 1. januar 2018. Stk. 2. Bekendtgørelse nr. 230 af 26. februar 2015 om forurening og gener fra anlægget af Cityringen ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på støj fra bygge- og anlægsarbejdet på Cityringens byggepladser, herunder på afgreningen til Nordhavnens og afgreningen til Sydhavnens byggepladser.",
      "valid_from": "2017-12-14",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Denne bekendtgørelse gælder også for Metroselskabet I/S’ entreprenører og underentreprenører, dog med undtagelse af §§ 12, 13, stk. 3, 14 og 19, der kun gælder for Metroselskabet I/S.",
      "valid_from": "2017-12-14",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. I denne bekendtgørelse forstås ved: 1) Beboer: En person, der på sin bopæl berøres af støj fra bygge- og anlægsarbejdet fra Cityringens byggepladser, herunder fra afgreningen til Nordhavnens og af-greningen til Sydhavnens byggepladser. 2) Cityringens byggepladser: Byggepladser som afgrænset i bilag 2, pkt. A, der er etableret til brug for anlæggelse af Cityringen. København H, Rådhuspladsen, Gammel Strand, Kongens Nytorv, Marmorkirken, Østerport, Trianglen, Poul Henningsens Plads, Vibenshus Runddel, Skjolds Plads, Nørrebro, Nørrebros Runddel, Nuuks Plads, Aksel Møllers Have, Frederiksberg, Frederiksberg Allé, Enghave Plads og Sønder Boulevard benævnes »stationsbyggepladser«, og Tømmergraven, Øster Søgade og Nørrebroparken benævnes »tunnelarbejdspladser«. 3) Afgreningen til Nordhavnens byggepladser: Byggepladser som afgrænset i bilag 2, pkt. B, der er etableret til brug for anlæggelse af afgreningen til Nordhavnen. Den geografiske udstrækning af byggepladserne kan være overlappende. 4) Afgreningen til Sydhavnens byggepladser: Byggepladser som afgrænset i bilag 2, pkt. C, der er etableret til brug for anlæggelse af afgreningen til Sydhavnen. Den geografiske udstrækning af byggepladserne kan være overlappende. 5) Dagperiode: Periode i tidsrummet fra kl. 7.00 til kl. 18.00 på hverdage og fra kl. 9.00 til kl. 16.00 på lørdage, søndage og helligdage. 6) Aftenperiode: Periode i tidsrummet fra kl. 18.00 til kl. 22.00 på hverdage og fra kl. 16.00 til kl. 22.00 på lørdage, søndage og helligdage. 7) Natperiode: Periode i tidsrummet fra kl. 22.00 til kl. 7.00 på hverdage og fra kl. 22.00 til kl. 9.00 på lørdage, søndage og helligdage. 8) Støj: Det energiækvivalente A-vægtede lydtryksniveau i dB (LAeq) ved den mest støjbelastede bygningsfacade.",
      "valid_from": "2017-12-14",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Bygge- og anlægsarbejdet på Cityringens byggepladser er opdelt i anlægsfaserne 0, 1-1, 1-2, 2-1, 2-2, 3-1, 3-1a, 3-1b, 3-2, 3-3, 3-3a, 4-1, 5, 6 og 7, jf. bilag 1, pkt. A. Bygge- og anlægsarbejdet på afgreningen til Nordhavnens byggepladser er opdelt i anlægsfaserne 0, 1, 2, herunder 2a og 2b, 3, 3-3, 4, 5, 6 og 7, jf. bilag 1, pkt. B. Bygge- og anlægsarbejdet på afgreningen til Sydhavnens byggepladser er opdelt i anlægsfaserne 0, 0-1, 1, 1-0, 1-1, 2, herunder 2a og 2b, 2-0, 2-1, 2-2, 3-0, 3-1, 3-3, 4-1, 5 og 5-1, jf. bilag 1, pkt. C. Varigheder af anlægsfaserne er vejledende, og anlægsfaserne kan tidsmæssigt være overlappende. Udføres flere anlægsfaser samtidigt på en byggeplads, eller er flere af byggepladserne geografisk overlappende, finder den højeste af de relevante anlægsfasers og byggepladsers støjgrænse anvendelse på det samlede bygge- og anlægsarbejde. Stk. 2. Der kan forekomme ændringer i både rækkefølgen af og udførelsesmetoder i de enkelte anlægsfaser i forhold til det, der fremgår af bilag 1, pkt. A- C. Medfører ændringer af udførelsesmetoder væsentlige ændringer af de i bilag 2 angivne støjniveauer, kan transport-, bygnings- og boligministeren bestemme, at Metroselskabet skal foranledige, at der bliver udarbejdet nye støjkort og beregnet nye støjgrænser, som optages i bilag 2. Stk. 3. Metroselskabet I/S skal orientere tilsynsmyndigheden, jf. § 9, stk. 1, om, hvilken anlægsfase eller hvilke anlægsfaser bygge- og anlægsarbejdet befinder sig i på hver byggeplads, herunder når der sker skift af anlægsfase.",
      "valid_from": "2017-12-14",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Bygge- og anlægsarbejdet på Cityringens byggepladser kan inden for de i bilag 1, pkt. D, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7. Stk. 2. Bygge- og anlægsarbejdet på afgreningen til Nordhavnens byggepladser kan inden for de i bilag 1, pkt. E, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7. Stk. 3. Bygge- og anlægsarbejdet på afgreningen til Sydhavnens byggepladser kan inden for de i bilag 1, pkt. F, angivne tidsrum udføres efter de i medfør af § 6, stk. 1 og 3, fastsatte støjgrænser, jf. dog § 7.",
      "valid_from": "2017-12-14",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Støjniveauet fra bygge- og anlægsarbejdet på Cityringens byggepladser i de i bilag 1, pkt. A, anførte anlægsfaser må ikke overstige de i bilag 2, pkt. A, anførte støjgrænser, jf. dog § 7. Støjniveauet fra bygge- og anlægsarbejdet på afgreningen til Nordhavnens byggepladser i de i bilag 1, pkt. B, anførte anlægsfaser må ikke overstige de i bilag 2, pkt. B, anførte støjgrænser, jf. dog § 7. Støjniveauet fra bygge- og anlægsarbejdet på afgreningen til Sydhavnens byggepladser i de i bilag 1, pkt. C, anførte anlægsfaser må ikke overstige de i bilag 2, pkt. C, anførte støjgrænser, jf. dog § 7. De i bilag 2 og stk. 2 anførte støjgrænser skal overholdes inden for det mest støjbelastede tidsrum på 8 timer i dagperioden på hverdage og 7 timer på lørdage, søndage og helligdage, den mest støjbelastede time i aftenperioden og den mest støjbelastede halve time i natperioden. Støjgrænserne fastsat i denne bekendtgørelse indeholder ikke tillæg på 5 dB(A) for tone- og impulsstøj. Stk. 2. I tidsrum, der ikke er omfattet af § 5, må støjens maksimalniveau fra bygge- og anlægsarbejdet på Cityring-ens, afgreningen til Nordhavnens og afgreningen til Sydhavnens byggepladser ikke overstige 55 dB(A) i dagperioden og 40 dB(A) i aften- og natperioden, jf. dog § 7. Nødvendig drift af ventilations- og vandbehandlingsanlæg m.v. for opretholdelse af byggepladserne er tilladt. Stk. 3. For Cityringens stationsbyggepladser, afgreningen til Nordhavnens byggepladser med undtagelse af Tunnelarbejdsplads Nordhavn og afgreningen til Sydhavnens byggepladser med undtagelse af Tunnelarbejdsplads Enghave Brygge, må støjens maksimalniveau midlet over ét minut (LAeq, 1 min) fra bygge- og anlægsarbejdet i natperioden ikke overstige 10 dB(A) i forhold til de fastsatte støjgrænser for natperioden, jf. dog § 7. Stk. 4. Metroselskabet I/S skal foretage offentlig annoncering ved byggepladserne og på Metroselskabet I/S’ hjemmeside om de regler, der følger af denne bekendtgørelse.",
      "valid_from": "2017-12-14",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. §§ 5 og 6, stk. 1-3, gælder ikke for de i bilag 3 anførte aktiviteter. Stk. 2. Metroselskabet I/S må tidligst påbegynde de i bilag 3, pkt. A, C og E, nævnte aktiviteter tre dage efter tilsynsmyndigheden er underrettet om, at aktiviteten iværksættes. Stk. 3. Metroselskabet I/S skal underrette tilsynsmyndigheden om iværksættelse af de i bilag 3, pkt. B, D og F, nævnte aktiviteter så hurtigt som muligt og så vidt muligt før, aktiviteten iværksættes. Stk. 4. Metroselskabet I/S skal underrette beboere om de i bilag 3, pkt. A, C og E, nævnte aktiviteter senest tre dage før, aktiviteten iværksættes, og om iværksættelsen af den i bilag 3, pkt. B, D og F, nævnte aktivitet hurtigst muligt.",
      "valid_from": "2017-12-14",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Cityringens, afgreningen til Nordhavnens og afgreningen til Sydhavnens byggepladser må ikke i øvrigt give anledning til væsentlige gener, herunder ved støv, vibrationer, lys m.v.",
      "valid_from": "2017-12-14",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Tilsynet med Metroselskabet I/S’ overholdelse af reglerne i §§ 5-8 varetages af Københavns Kommune for Cityringens, afgreningen til Nordhavnens og afgreningen til Sydhavnens byggepladser beliggende i Københavns Kommune og af Frederiksberg Kommune for Cityringens byggepladser beliggende i Frederiksberg Kommune. Stk. 2. Ved tilsynsmyndighedens vurdering af Metroselskabet I/S' overholdelse af reglerne i §§ 5-7 skal der tages hensyn til måleusikkerhed, herunder som følge af eventuel baggrundsstøj, efter almindelig måleteknisk praksis. Stk. 3. Tilsynsmyndigheden skal foranledige et ulovligt forhold lovliggjort, medmindre forholdet har underordnet betydning.",
      "valid_from": "2017-12-14",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Metroselskabet I/S skal planlægge og gennemføre et program for egenkontrol for at sikre overholdelse af de i medfør af § 6, stk. 1-3, fastsatte støjgrænser. Stk. 2. Metroselskabet I/S skal gennem sin egenkontrol sikre, at eventuelle overskridelser af de fastsatte støjgrænser dokumenteres og hurtigst muligt bringes til ophør, samt at foranstaltninger til at undgå overskridelser af støjgrænserne iværksættes. Stk. 3. Metroselskabet I/S skal i tilfælde af akut, umiddelbart konstaterbar eller formodet overskridelse af de fastsatte støjgrænser, herunder ved støjende bygge- og anlægsarbejde ud over de tilladte arbejdstider, jf. § 5, straks nedbringe støjen fra eller standse den aktivitet, der er årsag til overskridelsen af støjgrænsen. Metroselskabet I/S må først igangsætte aktiviteten, når årsagen til overskridelsen af støjgrænsen er fjernet.",
      "valid_from": "2017-12-14",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Metroselskabet I/S skal med henblik på at bestemme støjniveauet fra bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser foranledige, at der ved alle byggepladser kontinuerligt foretages facadestøjmålinger ved byggepladsernes omkringliggende bygninger, jf. dog stk. 3. Facadestøjmålingerne skal så vidt muligt foretages ved den eller de mest støjbelastede bygningsfacader, være geografisk repræsentative for byggepladsen og være fyldestgørende for hele det tidsrum, hvori byggepladsen er i drift. Stk. 2. Støjmålingerne skal gennemføres efter reglerne herom, jf. bekendtgørelse nr. 231 af 5. marts 2014 om kvalitetskrav til miljømålinger og Miljøstyrelsens vejledning nr. 6/1984, med de ændringer, der følger af denne bekendtgørelse. Støjmålingerne skal ikke være overvågede, og der skal ikke tillægges 5 dB(A) for tone- og impulsstøj.",
      "valid_from": "2017-12-14",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Metroselskabet I/S skal indsende resultaterne af støjmålingerne fra Cityringens, afgreningen til Nordhavnens og afgreningen til Sydhavnens byggepladser, jf. § 11, til tilsynsmyndigheden senest den førstkommende arbejdsdag efter, at målingerne er foretaget. Har Metroselskabet I/S ikke modtaget målingerne senest den førstkommende arbejdsdag efter, at målingerne er foretaget, skal Metroselskabet I/S indsende resultaterne af målingerne hurtigst muligt efter, at Metroselskabet I/S har modtaget målingerne. Stk. 2. Metroselskabet I/S skal én gang ugentligt over for tilsynsmyndigheden redegøre for, om støjmålingerne fra den foregående uge viser overskridelser af de fastsatte støjgrænser. Viser støjmålingerne overskridelser af støjgrænserne, skal Metroselskabet I/S redegøre for årsagen hertil, herunder om der har været udført aktiviteter efter § 7. Metroselskabet I/S er i den forbindelse alene forpligtet til at redegøre for årsager, der er relateret til byggepladsaktiviteter. Stk. 3. Viser støjmålingerne overskridelser af de fastsatte støjgrænser, kan tilsynsmyndigheden tidligst 2 arbejdsdage efter, at målingen er foretaget, pålægge Metroselskabet I/S at redegøre for årsagen hertil, før den ugentlige redegørelse, der følger af stk. 2, skal foreligge. Tilsynsmyndigheden kan fastsætte en frist for Metroselskabet I/S' afgivelse af en sådan redegørelse.",
      "valid_from": "2017-12-14",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Metroselskabet I/S skal efter anmodning fra tilsynsmyndigheden eller transport-, bygnings- og boligministeren give alle oplysninger, herunder om økonomiske og regnskabsmæssige forhold, som har betydning for vurderingen af forurening og gener fra byggepladsen og for eventuelle afhjælpende eller forebyggende foranstaltninger. Stk. 2. Miljøbeskyttelseslovens § 87 finder tilsvarende anvendelse ved tilsynsbesøg med henblik på dokumentation af overtrædelse af reglerne i denne bekendtgørelse. Overtrædelse af de i medfør af § 6, stk. 1-3, fastsatte støjgrænser skal være konstateret ved støjmålinger, jf. §§ 11 og 12, før tilsynsbesøget kan udføres. Stk. 3. Metroselskabet I/S skal orienteres om tilsynsbesøget minimum 24 timer før besøgets udførelse, herunder om dato og tidspunkt for tilsynsbesøget, med henblik på at tilsynsbesøget kan udføres i samarbejde med en af Metroselskabet I/S bemyndiget person. Kan tilsynsmyndigheden alene oplyse et forventeligt tidspunkt for tilsynsbesøget, eller ændres den oplyste dato eller det oplyste tidspunkt, skal tilsynsmyndigheden senest en time før tilsynsbesøget kontakte Metroselskabet I/S og oplyse om tidspunktet for tilsynsbesøget. Tilsynsmyndigheden skal udarbejde en fyldestgørende rapport om resultatet af tilsynsbesøget, hvilken Metroselskabet I/S skal gives mulighed for at kommentere.",
      "valid_from": "2017-12-14",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Metroselskabet I/S skal for hvert kvartal over for Transport-, Bygnings- og Boligministeriet redegøre for anvendelsen af BAT (bedste tilgængelige teknik) til forebyggelse og begrænsning af forurening og gener, herunder støj fra byggepladserne, og for Metroselskabet I/S’ tiltag til optimering af planlægningen af bygge- og anlægsarbejdet. Redegørelsen skal omfatte alle Cityringens, afgreningen til Nordhavnens og afgreningen til Sydhavnens byggepladser og skal indeholde en beskrivelse af anvendelsen af støjreducerende tiltag samt fremtidige tiltag, der forventes iværksat for at reducere forurening og gener, og at Metroselskabet I/S særligt i forhold til bygge- og anlægsarbejde i aften- og natperioder har optimeret planlægning af dette arbejde i videst muligt omfang. Stk. 2. Transport-, Bygnings- og Boligministeriet videresender BAT-redegørelsen til tilsynsmyndighederne til orientering.",
      "valid_from": "2017-12-14",
      "valid_to": null
    },
    {
      "provision_ref": "6:15",
      "chapter": "6",
      "section": "15",
      "content": "§ 15. Konstaterer tilsynsmyndigheden, at der gentagne gange eller trods indskærpelse herom ikke rettidigt indsendes resultater fra støjmålinger fra en byggeplads, eller at der ikke indsendes korrekte og fyldestgørende resultater fra støjmålingerne, jf. §§ 11 og 12, kan tilsynsmyndigheden pålægge Metroselskabet I/S at lovliggøre forholdet inden en af tilsynsmyndigheden fastsat frist. Tilsynsmyndigheden kan herunder pålægge Metroselskabet I/S at sikre, at der iværksættes og gennemføres intensiveret kontrol af det måleudstyr, som anvendes til at måle støjniveauet fra bygge- og anlægsarbejdet på Cityringens, afgreningen til Nordhavnens og afgreningen til Sydhavnens byggepladser.",
      "valid_from": "2017-12-14",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Konstaterer tilsynsmyndigheden, at Metroselskabet I/S vedholdende, gentagne gange, i væsentligt omfang eller trods indskærpelse har overskredet de i medfør af § 6, stk. 1-3, fastsatte støjgrænser, eller giver en af Cityringens, af-greningen til Nordhavnens eller afgreningen til Sydhavnens byggepladser anledning til væsentlige gener, jf. § 8, meddeler tilsynsmyndigheden Metroselskabet I/S et pålæg om, at overtrædelsen bringes til ophør inden en af tilsynsmyndigheden fastsat frist. Tilsynsmyndigheden kan endvidere pålægge Metroselskabet I/S, at Metroselskabet I/S inden en af tilsynsmyndigheden fastsat frist skal iværksætte foranstaltninger for at forebygge, at der sker fremtidige overskridelser af de i medfør af § 6, stk. 1-3, fastsatte støjniveauer, eller at byggepladsen i øvrigt giver anledning til gener, jf. § 8. Metroselskabet I/S skal inden for den fastsatte frist over for tilsynsmyndigheden redegøre for, hvilke foranstaltninger Metroselskabet I/S har iværksat eller påtænker at iværksætte.",
      "valid_from": "2017-12-14",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Har Metroselskabet I/S ikke inden for den af tilsynsmyndigheden fastsatte frist, jf. § 16, bragt overskridelserne af de i medfør af § 6, stk. 1-3, fastsatte støjgrænser til ophør, og er støjgrænsen fortsat overskredet, eller giver en af Cityringens, afgreningen til Nordhavnens eller afgreningen til Sydhavnens byggepladser fortsat anledning til væsentlige gener, jf. § 8, kan tilsynsmyndigheden pålægge Metroselskabet I/S at træffe yderligere foranstaltninger til nedbringelse af støjen eller generne, indtil grænserne overholdes.",
      "valid_from": "2017-12-14",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Efterlever Metroselskabet ikke et pålæg efter §§ 16 og 17, eller foreligger der i nær sammenhæng gentagne og væsentlige overskridelser af de i medfør af § 6, stk. 1-3, fastsatte støjgrænser, kan tilsynsmyndigheden efter høring af transport-, bygnings- og boligministeren helt eller delvist nedlægge forbud imod, at Metroselskabet I/S i henholdsvis dag-, aften- eller natperioden 1) udfører et konkret anlægsarbejde på en eller flere af Cityringens, afgreningen til Nordhavnens eller afgrening-en til Sydhavnens byggepladser, 2) i det hele arbejder på én eller flere af Cityringens, af-greningen til Nordhavnens eller afgreningen til Sydhavnens byggepladser eller 3) udfører de arbejder, der indgår i en anlægsfase, jf. bilag 1, pkt. A, B og C, på en eller flere af Cityringens, af-greningen til Nordhavnens eller afgreningen til Sydhavnens byggepladser. Stk. 2. Nedlægger tilsynsmyndigheden forbud efter stk. 1, kan bygge- og anlægsarbejdet først gennemføres, når tilsynsmyndigheden har ophævet forbuddet. Stk. 3. Transport-, bygnings- og boligministeren kan bestemme, at en sag om forbud efter stk. 1 i stedet skal behandles af transport-, bygnings- og boligministeren som tilsynsmyndighed efter reglerne i denne bekendtgørelse. Transport-, bygnings- og boligministeren kan herunder ophæve et udstedt forbud.",
      "valid_from": "2017-12-14",
      "valid_to": null
    },
    {
      "provision_ref": "6:19",
      "chapter": "6",
      "section": "19",
      "content": "§ 19. Konstaterer tilsynsmyndigheden gentagne eller væsentlige overskridelser af de i medfør af § 6, stk. 1-3, fastsatte støjgrænser på en byggeplads, eller foreligger der gentagne gange ikke rettidige, korrekte eller fyldestgørende støjmålinger for en byggeplads, kan tilsynsmyndigheden pålægge Metroselskabet I/S, at 1) der i hele arbejdstiden skal være en repræsentant for Metroselskabet I/S til stede på den byggeplads, som pålægget er rettet imod med henblik på at sikre, at der ikke sker overtrædelser, eller 2) Metroselskabet I/S inden en af tilsynsmyndigheden fastsat frist skal udarbejde en handlingsplan for nedbringelse af støjniveauet indeholdende de konkrete foranstaltninger, der påtænkes iværksat til nedbringelse af støjniveauet.",
      "valid_from": "2017-12-14",
      "valid_to": null
    },
    {
      "provision_ref": "6:20",
      "chapter": "6",
      "section": "20",
      "content": "§ 20. Konstaterer tilsynsmyndigheden, at Metroselskabet I/S overskrider de i medfør af § 6, stk. 1- 3, fastsatte støjgrænser, skal tilsynsmyndigheden ved vurderingen af, hvorvidt og i hvilken grad håndhævelse er nødvendig bl.a. inddrage, om overskridelsen er bragt til ophør i forbindelse med egenkontrollen.",
      "valid_from": "2017-12-14",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Tilsynsmyndighedens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2017-12-14",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Medmindre højere straf er forskyldt efter den øvrige lovgivning, straffes med bøde den, der 1) overtræder §§ 5-6, § 7, stk. 2 og 3, § 8, §§ 10-12, § 13, stk. 1-2, og § 14 eller 2) undlader at efterkomme et pålæg eller et forbud efter denne bekendtgørelse. Stk. 2. Der kan pålægges selskaber (juridiske personer) strafansvar efter reglerne i straffelovens 5. kapitel.",
      "valid_from": "2017-12-14",
      "valid_to": null
    },
    {
      "provision_ref": "8:23",
      "chapter": "8",
      "section": "23",
      "content": "§ 23. Bekendtgørelsen træder i kraft den 1. januar 2018. Stk. 2. Bekendtgørelse nr. 230 af 26. februar 2015 om forurening og gener fra anlægget af Cityringen ophæves.",
      "valid_from": "2017-12-14",
      "valid_to": null
    }
  ],
  "definitions": []
}
