{
  "id": "2023:537",
  "type": "statute",
  "title": "Bekendtgørelse om veterinær kontrol",
  "short_name": "BEK H#LOKDOK04",
  "status": "in_force",
  "issued_date": "2023-05-17",
  "url": "https://www.retsinformation.dk/eli/lta/2023/537/xml",
  "description": "Retsinformation source. DocumentId=DC001064; AccessionNumber=B20230053705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsen fører kontrol med veterinære forhold, herunder dyrevelfærd, i medfør af: 1) Lov om hold af dyr. 2) Lov om dyrlæger. 3) Lov om dyrevelfærd. 4) Økologiloven. Stk. 2. Fødevarestyrelsen fører endvidere kontrol med mælkeleverende besætninger i medfør af fødevarelovgivningen samt med producenter af metodeæg og slagtefjerkræ i medfør af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven) og lov om administration af den fælles landbrugspolitik m.v. (CAP-loven), jf. lov nr. 407 af 25. april 2023."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen gennemfører kontrollen ved kontrolbesøg, medmindre Fødevarestyrelsen vurderer, at overholdelse af den i § 1 nævnte lovgivning mere hensigtsmæssigt kan kontrolleres på anden vis, herunder ved administrativ kontrol."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen gennemfører to ekstra kontroller (opfølgende kontrol), jf. dog stk. 2-4, hvis: 1) Der ved kontrol i medfør af § 1 konstateres overtrædelser af lovgivningen, som giver anledning til anmærkninger (indskærpelser, påbud, forbud, bødeforlæg eller politianmeldelse). 2) Landbrugsstyrelsen ved kontrol i medfør af lovgivningen om krydsoverensstemmelse og konditionalitet har konstateret overtrædelser af kravene om krydsoverensstemmelse eller konditionalitet i forbindelse med støtteordninger til landbrugere, på de af § 1 omfattede områder. Stk. 2. Stk. 1 finder ikke anvendelse ved anmærkninger meddelt i medfør af bekendtgørelse om særlige foranstaltninger til nedbringelse af antibiotikaforbruget i svinebesætninger. Stk. 3. Uanset stk. 1 gennemfører Fødevarestyrelsen alene én ekstra kontrol (opfølgende kontrol), hvis der gives anmærkninger for overtrædelse af lovgivningen ved følgende kontrolindsatser i forbindelse med transport af dyr: 1) rekvireret basiskontrol, 2) frekvensbaseret basiskontrol, 3) stikprøvebaseret basiskontrol, 4) kontrol efter anmeldelse, 5) prioriteret indsats, 6) kampagnekontrol eller 7) opfølgende kontrol efter anmærkning. Stk. 4. Uanset stk. 1 gennemfører Fødevarestyrelsen alene én ekstra kontrol (opfølgende kontrol), hvis der gives anmærkninger for overtrædelse af følgende lovgivning: 1) § 9, stk. 3, i lov om dyrevelfærd for manglende årligt tilsyn af dyrlæge i erhvervsmæssigt dyrehold. 2) Bekendtgørelse om dyrevelfærdsmæssige mindstekrav til hold af hunde. 3) Artikel 23 i Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002. 4) Bekendtgørelse om registrering i CHR og om identifikation af kvæg, svin, får, geder, heste, hjorte eller kameler. 5) Artikel 84, 90, 102, stk. 1, litra a-c, 105 stk. 1, litra a-c, 112, 113 stk. 1, 115 og 117 i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed. 6) Artikel 22-24, 26 for så vidt angår fritter, 38, 45, 50, 52, 57-58, 66 og 73 i Kommissionens delegerede forordning (EU) 2019/2035 af 28. juni 2019 om supplerende regler til Europa-Parlamentets og Rådets forordning (EU) 2016/429 for så vidt angår regler for virksomheder, der holder landdyr, og rugerier samt sporbarhed for visse opdrættede landdyr og rugeæg. 7) Artikel 17 i Kommissionens gennemførelsesforordning (EU) 2021/520 af 24. marts 2021 om fastlæggelse af regler for anvendelsen af Europa-Parlamentets og Rådets forordning (EU) 2016/429 for så vidt angår sporbarheden af visse opdrættede landdyr. 8) Artikel 9, 11, 14 stk. 3 og 5, 21, 27 stk. 2 og 37 stk. 1, Kommissionens gennemførelsesforordning (EU) 2021/963 af 10. juni 2021 om regler for anvendelsen af Europa-Parlamentets og Rådets forordning (EU) 2016/429, (EU) 2016/1012 og (EU) 2019/6 for så vidt angår identifikation og registrering af dyr af hestefamilien og om fastlæggelse af standardidentifikationsdokumenter for disse dyr."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fødevarestyrelsen kan træffe afgørelse om at gennemføre én eller flere ekstra kontroller (skærpet kontrol), hvis det skønnes nødvendigt for at sikre overholdelse af den i § 1 nævnte lovgivning."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. juli 2023. Stk. 2. Bekendtgørelse nr. 2120 af 23. november 2021 om veterinær kontrol ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Fødevarestyrelsen fører kontrol med veterinære forhold, herunder dyrevelfærd, i medfør af: 1) Lov om hold af dyr. 2) Lov om dyrlæger. 3) Lov om dyrevelfærd. 4) Økologiloven. Stk. 2. Fødevarestyrelsen fører endvidere kontrol med mælkeleverende besætninger i medfør af fødevarelovgivningen samt med producenter af metodeæg og slagtefjerkræ i medfør af lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven) og lov om administration af den fælles landbrugspolitik m.v. (CAP-loven), jf. lov nr. 407 af 25. april 2023.",
      "valid_from": "2023-05-17",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Fødevarestyrelsen gennemfører kontrollen ved kontrolbesøg, medmindre Fødevarestyrelsen vurderer, at overholdelse af den i § 1 nævnte lovgivning mere hensigtsmæssigt kan kontrolleres på anden vis, herunder ved administrativ kontrol.",
      "valid_from": "2023-05-17",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Fødevarestyrelsen gennemfører to ekstra kontroller (opfølgende kontrol), jf. dog stk. 2-4, hvis: 1) Der ved kontrol i medfør af § 1 konstateres overtrædelser af lovgivningen, som giver anledning til anmærkninger (indskærpelser, påbud, forbud, bødeforlæg eller politianmeldelse). 2) Landbrugsstyrelsen ved kontrol i medfør af lovgivningen om krydsoverensstemmelse og konditionalitet har konstateret overtrædelser af kravene om krydsoverensstemmelse eller konditionalitet i forbindelse med støtteordninger til landbrugere, på de af § 1 omfattede områder. Stk. 2. Stk. 1 finder ikke anvendelse ved anmærkninger meddelt i medfør af bekendtgørelse om særlige foranstaltninger til nedbringelse af antibiotikaforbruget i svinebesætninger. Stk. 3. Uanset stk. 1 gennemfører Fødevarestyrelsen alene én ekstra kontrol (opfølgende kontrol), hvis der gives anmærkninger for overtrædelse af lovgivningen ved følgende kontrolindsatser i forbindelse med transport af dyr: 1) rekvireret basiskontrol, 2) frekvensbaseret basiskontrol, 3) stikprøvebaseret basiskontrol, 4) kontrol efter anmeldelse, 5) prioriteret indsats, 6) kampagnekontrol eller 7) opfølgende kontrol efter anmærkning. Stk. 4. Uanset stk. 1 gennemfører Fødevarestyrelsen alene én ekstra kontrol (opfølgende kontrol), hvis der gives anmærkninger for overtrædelse af følgende lovgivning: 1) § 9, stk. 3, i lov om dyrevelfærd for manglende årligt tilsyn af dyrlæge i erhvervsmæssigt dyrehold. 2) Bekendtgørelse om dyrevelfærdsmæssige mindstekrav til hold af hunde. 3) Artikel 23 i Europa-Parlamentets og Rådets forordning (EF) nr. 1069/2009 af 21. oktober 2009 om sundhedsbestemmelser for animalske biprodukter og afledte produkter, som ikke er bestemt til konsum, og om ophævelse af forordning (EF) nr. 1774/2002. 4) Bekendtgørelse om registrering i CHR og om identifikation af kvæg, svin, får, geder, heste, hjorte eller kameler. 5) Artikel 84, 90, 102, stk. 1, litra a-c, 105 stk. 1, litra a-c, 112, 113 stk. 1, 115 og 117 i Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed. 6) Artikel 22-24, 26 for så vidt angår fritter, 38, 45, 50, 52, 57-58, 66 og 73 i Kommissionens delegerede forordning (EU) 2019/2035 af 28. juni 2019 om supplerende regler til Europa-Parlamentets og Rådets forordning (EU) 2016/429 for så vidt angår regler for virksomheder, der holder landdyr, og rugerier samt sporbarhed for visse opdrættede landdyr og rugeæg. 7) Artikel 17 i Kommissionens gennemførelsesforordning (EU) 2021/520 af 24. marts 2021 om fastlæggelse af regler for anvendelsen af Europa-Parlamentets og Rådets forordning (EU) 2016/429 for så vidt angår sporbarheden af visse opdrættede landdyr. 8) Artikel 9, 11, 14 stk. 3 og 5, 21, 27 stk. 2 og 37 stk. 1, Kommissionens gennemførelsesforordning (EU) 2021/963 af 10. juni 2021 om regler for anvendelsen af Europa-Parlamentets og Rådets forordning (EU) 2016/429, (EU) 2016/1012 og (EU) 2019/6 for så vidt angår identifikation og registrering af dyr af hestefamilien og om fastlæggelse af standardidentifikationsdokumenter for disse dyr.",
      "valid_from": "2023-05-17",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Fødevarestyrelsen kan træffe afgørelse om at gennemføre én eller flere ekstra kontroller (skærpet kontrol), hvis det skønnes nødvendigt for at sikre overholdelse af den i § 1 nævnte lovgivning.",
      "valid_from": "2023-05-17",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Bekendtgørelsen træder i kraft den 1. juli 2023. Stk. 2. Bekendtgørelse nr. 2120 af 23. november 2021 om veterinær kontrol ophæves.",
      "valid_from": "2023-05-17",
      "valid_to": null
    }
  ],
  "definitions": []
}
