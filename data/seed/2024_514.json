{
  "id": "2024:514",
  "type": "statute",
  "title": "Bekendtgørelse om Grønt Udviklings- og Demonstrationsprogram",
  "short_name": "BEK H#LOKDOK04",
  "status": "in_force",
  "issued_date": "2024-05-27",
  "url": "https://www.retsinformation.dk/eli/lta/2024/514/xml",
  "description": "Retsinformation source. DocumentId=DC001593; AccessionNumber=B20240051405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan inden for GUDP-lovens formål ydes tilskud til 1) udviklings- og demonstrationsaktiviteter samt til forskningsaktiviteter, der skaber grundlag for gennemførelse af udvikling og demonstration, 2) fremme af et aktivt samarbejde mellem offentlige og private aktører og 3) styrkelse af samspillet mellem GUDP og internationale programmer på fødevare-, jordbrugs-, fiskeri- og akvakulturområdet. Stk. 2. I henhold til lovens § 1 kan der ydes tilskud til forsknings- og udviklingsaktiviteter, herunder f.eks. vedrørende opbygning af virksomheders innovationskompetence og fremme af økologiske aktiviteter, der ikke kan kommercialiseres. Stk. 3. Tilskud efter stk. 1 og 2 ydes i overensstemmelse med 1) kapitel I-II, artikel 21 og 38 i Kommissionens forordning (EU) nr. 2022/2472 af 14. december 2022 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, og 2) kapitel I-II, artikel 25, 27, 30 og 31 i Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) GBER: Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. 2) ABER: Kommissionens forordning (EU) nr. 2022/2472 af 14. december 2022 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter. 3) Små og mellemstore virksomheder: virksomheder, der følger den definition, som fremgår af GBER bilag I. 4) Udvikling (eksperimentel udvikling): erhvervelse, kombination, udformning og anvendelse af eksisterende videnskabelig, teknologisk, forretningsmæssig og anden relevant viden og færdigheder, der har som mål at udvikle nye eller forbedrede produkter, processer eller tjenesteydelser. Dette kan f.eks. også omfatte aktiviteter, der er rettet mod konceptformulering, planlægning og frembringelse af dokumentation vedrørende nye produkter, processer eller tjenesteydelser. 5) Anvendelsesorienteret forskning (industriel forskning): planlagt forskning eller kritiske undersøgelser med henblik på erhvervelse af ny viden og nye færdigheder med det formål at udvikle nye produkter, produktionsmetoder eller tjenesteydelser, eller, med henblik på en væsentlig forbedring af eksisterende produkter, at udvikle nye produktionsmetoder eller tjenesteydelser. Dette omfatter frembringelse af komponenter til komplekse systemer og kan omfatte konstruktion af prototyper i et laboratoriemiljø eller i et miljø med simulerede brugerflader til eksisterende systemer samt pilotlinjer, hvor det måtte være nødvendigt for den industrielle forskning og navnlig for validering af generisk teknologi. 6) Grundforskning: eksperimentelt eller teoretisk arbejde, hovedsagelig med henblik på erhvervelse af ny viden om de grundlæggende årsager til fænomener og observerbare forhold uden direkte kommerciel anvendelse for øje. 7) Demonstration: aktiviteter hhv. inden for eksperimentel udvikling, se nr. 4, og inden for den primære landbrugsproduktion, hvis primære formål er at formidle og sprede videnskabelig viden og praksis vedrørende anvendelsen af bl.a. resultater af forsknings- og/eller udviklingsaktiviteter vedrørende nye produkter, processer eller teknologier. 8) En virksomheds innovationskompetence (uddannelse): virksomhedens evne til at drage fordel af ny viden m.v., så virksomheden og dens medarbejdere opnår større kompetence til at skabe fornyelse, f.eks. i form af udvikling af nye produkter, processer, teknologier eller koncepter. 9) Gennemførlighedsundersøgelse: en evaluering og analyse af potentialet i et projekt, der sigter mod at støtte beslutningstagningsprocessen ved objektivt og rationelt at afdække styrker og svagheder, muligheder og risici samt kortlægge de ressourcer, der er nødvendige for at gennemføre projektet og i sidste ende udsigterne for et vellykket udfald. 10) Forsknings- og videnformidlingsorganisation: en enhed, uanset dens retlige status eller finansieringsform, hvis primære mål er uafhængigt af andre interesser at bedrive grundforskning, industriel forskning eller eksperimentel udviklingsaktivitet eller formidle resultaterne heraf til en bredere kreds gennem undervisning, udgivelsesaktivitet eller vidensoverførsel. Hvis enheden tillige udøver økonomiske aktiviteter, skal der føres særskilte regnskaber for omkostninger og indtægter herved. Virksomheder, som kan øve afgørende indflydelse på en sådan enhed i deres egenskab af f.eks. aktionærer eller medlemmer, må ikke have privilegeret adgang til de resultater, enheden opnår. 11) Tilsagnshaver: alle, der deltager i projektaktiviteten, og som i den forbindelse har fået tilsagn. Der kan være flere tilsagnshavere, der deltager i den samme projektaktivitet. 12) En offentlig forskningsinstitution: en forskningsinstitution, hvis administration m.v. er underlagt Finansministeriets budgetvejledning."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. GUDP-bestyrelsen beslutter på baggrund af bestyrelsens strategi og handlingsplan årlige indkaldelser af ansøgninger, jf. GUDP-lovens § 4, stk. 1 og 3. Stk. 2. GUDP-bestyrelsen offentliggør i forbindelse med indkaldelse af ansøgninger, jf. stk. 1, på GUDP’s hjemmeside de generelle samt mere specifikke kriterier, der indgår i vurdering af ansøgningerne, og de maksimale støttesatser, der skal være gældende for de projektaktiviteter, som de respektive indkaldelser vedrører, jf. dog GUDP-lovens § 9, stk. 2. Stk. 3. GUDP-bestyrelsen træffer på baggrund af ansøgningerne afgørelse om ydelse af tilskud til gennemførelse af projektaktiviteter, jf. §§ 18-24. Stk. 4. Den maksimale støttesats, som det enkelte projekt og den enkelte tilsagnshaver kan opnå bestemmes ud fra projektform, aktivitetstype og virksomhedsstørrelsen, jf. bilaget. Stk. 5. Der kan ansøges om støtte til projektaktiviteter inden for den beløbsramme, som bestyrelsen fastsætter i indkaldelsen af ansøgninger. Stk. 6. GUDP-bestyrelsen kan indhente faglig rådgivning fra sagkyndige i forbindelse med afgørelse om ydelse af tilskud efter stk. 3."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Landbrugsstyrelsen varetager sekretariatsfunktionen og administration af ordningen for GUDP-bestyrelsen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. GUDP-bestyrelsen skal gennemføre en evaluering af GUDP’s virke hvert femte år, der som minimum skal indeholde en vurdering af GUDP’s strategi og effekt."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilskud indgives på baggrund af indkaldelse af projektansøgninger, jf. § 3, stk. 1, og fremsendes til GUDP-sekretariatet, inden for en af GUDP-bestyrelsen fastsat frist, på et særligt ansøgningsskema, der kan rekvireres på GUDP’s hjemmeside. Stk. 2. Det er et krav, at ansøgningen efter stk. 1, indeholder et budget, der bl.a. angiver de støtteberettigede omkostninger, jf. § 27, og en detaljeret beskrivelse af projektforløbet. Stk. 3. Ved udarbejdelse af budgettet skal ansøger anvende det budgetskema, der kan rekvireres på GUDP’s hjemmeside. Stk. 4. Ansøgere skal have eget CVR nr. Stk. 5. Tildeling og udbetaling af tilskud efter kapitel 4 forudsætter, at tilskudsmodtager ikke er en kriseramt virksomhed som defineret i artikel 2, stk. 18, i GBER, og forudsætter at ansøger erklærer sig om dette i ansøgningsskemaet. Stk. 6. Tildeling og udbetaling af tilskud forudsætter, at tilskudsmodtager har efterkommet eventuelle tilbagebetalingspåbud udstedt af Europa-Kommissionen i en eller flere afgørelser, hvor statsstøtte ydet af de danske myndigheder er fundet ulovlig og uforenelig med det indre marked, og at ansøger erklærer sig om dette i ansøgningsskemaet."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis projektaktiviteter gennemføres med deltagelse af flere tilsagnshavere, kan det i forbindelse med indkaldelse af konkrete projektansøgninger eller meddelelse af tilsagn fastsættes, at der skal udarbejdes en samarbejdsaftale, der regulerer projektaktivitetens vilkår og betingelser, herunder ejerskab, fordeling af projektaktivitetens resultater, formidling af resultater, adgang til og fordeling af intellektuelle ejendomsrettigheder samt fordeling ved krav om tilbagebetaling af GUDP-tilskud. Stk. 2. For projektaktiviteter med deltagelse af mere end én tilsagnshaver, skal en af tilsagnshaverne udpeges til projektleder, som vil være kontaktpunkt for GUDP-sekretariatet. Projektleder vil være overordnet ansvarlig for det samlede projekt. De enkelte tilsagnshavere i projektet er ansvarlige for deres enkelte del heraf. Projektleder skal have eget CVR-nr., og hvis det i løbet af projektperioden ønskes at skifte projektleder, vil dette være en projektændring, der skal godkendes efter § 41."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Hvis projektaktiviteten medfinansieres med egenfinansiering, andre nationale offentlige midler eller med midler fra en EU-ordning, skal ansøgningen indeholde oplysning herom samt oplysning om, hvor stort et beløb medfinansieringen udgør. Stk. 2. Der kan ikke ydes tilskud til udgifter i projekter eller aktiviteter, der er dækket af tilskud ydet under andre ordninger eller anden lovgivning, jf. dog § 24."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. GUDP-sekretariatet kan som supplement til en ansøgning rekvirere ansøgeres årsregnskab for de sidste 3 regnskabsår."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Det er en betingelse for ydelse af tilskud til GUDP-projekter, at projektet gennemføres inden for en fastlagt periode, der ikke overskrider fem år fra projektets startdato. Projektperioden vil fremgå af tilsagnet. Stk. 2. GUDP-bestyrelsen kan fravige fristen i stk. 1. Stk. 3. Projektaktiviteten kan påbegyndes på det tidspunkt, hvor GUDP-bestyrelsen har truffet afgørelse om tilsagn om tilskud."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Tilsagnshaver er forpligtet til at deltage i en evaluering af projektaktiviteten."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. GUDP-bestyrelsen kan i tilsagn om tilskud fastsætte, at resultater af forskningsaktiviteter skal offentliggøres samt inden for hvilken frist."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Tilsagnshaver skal opbevare skatte-, moms- og driftsregnskaber samt regnskaber og bilag vedrørende projektaktiviteten i 10 år efter sidste udbetalingsdato."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Tilsagnshaver skal ved sin eksterne anvendelse af og information om resultater fra gennemførelse af projektaktiviteten oplyse, at aktiviteten er gennemført med tilskud fra GUDP under Ministeriet for Fødevarer, Landbrug og Fiskeri. Stk. 2. GUDP-bestyrelsen kan i indkaldelsen af ansøgninger, jf. § 3, fastsætte yderligere krav til oplysning om den modtagne støtte ved ekstern anvendelse af og information om resultater fra gennemførelse af projektaktiviteten."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Tilskud kan ydes til projektaktiviteter inden for følgende områder: 1) Den primære landbrugsproduktion, dog ikke skovbrug. 2) De primære fiskeri- og akvakulturområder. 3) Områder vedrørende forarbejdning og forædling i forbindelse med produktion af landbrugsprodukter, dog ikke skovbrugsprodukter. 4) Områder vedrørende forarbejdning og forædling i forbindelse med produktion af fiskeri- og akvakulturprodukter."
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Tilskud kan ydes til følgende projektaktiviteter, der kan gennemføres enkeltvis eller i sammenhæng, herunder som samarbejder: 1) Udviklings- og forskningsaktiviteter, jf. § 17. 2) Demonstrationsaktiviteter, jf. § 18. 3) Aktiviteter vedrørende opbygning af innovationskompetence, jf. § 20. 4) Aktiviteter vedrørende netværk og klynger, jf. § 21. 5) Aktiviteter, der fremmer økologiske indsatser, jf. § 23. 6) Gennemførlighedsundersøgelser, jf. § 22. Stk. 2. For at opnå forhøjet tilskud til samarbejdsprojekter, jf. bilaget, skal det være et samarbejde mellem virksomheder, hvoraf mindst én er en lille eller mellemstor virksomhed, og hvor ingen virksomhed afholder mere end 70 pct. af de støtteberettigede omkostninger. Stk. 3. Ud over stk. 2 kan der opnås forhøjet tilskud til samarbejdsprojekter mellem en virksomhed (uanset størrelse) og forsknings- og vidensformidlingsorganisation, hvor sidstnævnte afholder mindst 10 pct. af de støtteberettigede omkostninger. Stk. 4. I samarbejdsprojekter med forhøjet støttesats er det et krav, at projektaktivitetens resultater formidles bredt gennem konferencer, publikationer, open access-samlinger, gratis software eller open source-software. Stk. 5. GUDP-sekretariatet skal have mulighed for en observatørpost i udviklings- og demonstrationsprojekter og netværksprojekter."
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Der kan ydes tilskud til udviklings- og forskningsaktiviteter under de betingelser og med de maksimale støttesatser, der fremgår af bilaget, jf. dog § 16, stk. 2. Stk. 2. Der kan kun ydes tilskud til gennemførelse af forskningsaktiviteter, der kan skabe grundlag for gennemførelse af udviklings- eller demonstrationsaktiviteter. Der er dog ikke krav om en særlig rækkefølge af udviklings-, forskning- og demonstrationsaktiviteter i de enkelte projekter."
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Inden for den primære landbrugsproduktion kan der til demonstrationsaktiviteter ydes tilskud på maksimalt 70 pct. af de tilskudsberettigede omkostninger, der er forbundet med at gennemføre aktiviteten. Stk. 2. For stk. 1 kan der ske medfinansiering med andre offentlige midler, således at den samlede offentlige finansiering kan udgøre maksimalt 100 pct., jf. § 24, stk. 4. Stk. 3. Til de i stk. 1 og 2 nævnte demonstrationsaktiviteter, må støttebeløbet ikke overstige 100.000 EUR over tre regnskabsår."
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Uden for den primære landbrugsproduktion kan der til demonstrationsaktiviteter ydes tilskud med de maksimale støttesatser, der fremgår af bilaget, Udvikling (eksperimentel udvikling)."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Virksomheder kan opnå tilskud til opbygning af innovationskompetence i form af tilskud til uddannelse af virksomhedens ansatte, jf. dog § 3, stk. 1, 2 og 3. Stk. 2. Tilskud kan ydes med de maksimale støttesatser, der fremgår af bilaget."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Tilskud kan ydes til aktiviteter, der fremmer samarbejdet om udvikling og demonstration, herunder f.eks. mellem offentlige og private parter ved etablering af netværk eller klynger med henblik på udveksling af viden og erfaring om konkrete forhold, der kan medvirke til løsning af en eller flere konkrete problemstillinger inden for GUDP-lovens formål. Stk. 2. Tilskud kan ydes til de i GUDP-lovens § 11 nævnte parter. Andre parter, herunder offentlige myndigheder, kan deltage i netværket eller -klyngen, men de er ikke tilskudsberettigede. Stk. 3. Der kan ydes tilskud til omkostningerne ved etablering af et netværk eller klynger, hvilket omfatter materielle og immaterielle aktiver. Stk. 4. Der kan ydes tilskud til driftsudgifter, hvilket omfatter personale og administration i tilknytning til 1) aktivering af netværk eller klynge, 2) forvaltning af klyngens faciliteter, 3) tilrettelæggelse og organisering af workshops og konferencer til støtte for vidensdeling og netværk, 4) markedsføring af klyngen med henblik på at øge andelen af deltagere og klyngens synlighed og 5) organisering af uddannelsesprogrammer. Stk. 5. Tilskud kan ydes med den maksimale støttesats, der fremgår af bilaget og ydes alene til den juridiske person, der leder klyngen eller netværket. Stk. 6. Det er en betingelse for ydelse af tilskud, at 1) perioden, hvortil der kan ydes tilskud, højst udgør 24 måneder, 2) netværket eller klyngen mødes mindst fire gange i aktivitetsperioden, og 3) netværket eller klyngen løbende dokumenterer de udførte aktiviteter ved at sende mødereferater til GUDP-sekretariatet. Stk. 7. Ansøger skal i ansøgningen redegøre for, hvilke problemer der skal løses samt for de forventede effekter af netværket eller klyngen."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Tilskud kan ydes til gennemførlighedsundersøgelser. Stk. 2. Gennemførlighedsundersøgelsen skal indeholde vurderinger af det potentielle projekts 1) tekniske perspektiver, 2) økonomiske perspektiver, 3) juridiske og regulatoriske perspektiver, 4) operationelle perspektiver og 5) tidsmæssige perspektiver. Stk. 3. Tilskud ydes med de maksimale støttesatser, der fremgår af bilaget."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Tilskud kan ydes til økologiske aktiviteter, der vedrører 1) informationsvirksomhed, 2) udarbejdelse af undervisnings- og informationsmateriale, 3) undervisning, 4) markforsøg og 5) andre ikke kommercielle aktiviteter, som er af særlig betydning for udvikling af økologisk jordbrugs-, fiskeri- og akvakulturproduktion, herunder nonfood. Stk. 2. Tilskud kan ydes med den maksimale støttesats, der fremgår af bilaget."
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Udviklings- og forskningsaktiviteter kan medfinansieres med andre offentlige midler end med midler under GUDP-loven, således at den samlede offentlige finansiering kan udgøre maksimalt 100 pct. under overholdelse af følgende betingelser: 1) Aktiviteter omfattet af § 15, stk. 1, nr. 1 og 3, skal vedrøre de produkter, der er anført i traktatens bilag I, og aktiviteter omfattet af § 15, nr. 2 og 4, skal vedrøre de produkter, der er anført i bilag 1 til Europa-Parlamentets og Rådets forordning (EU) nr. 1379 af 11. december 2013 om den fælles markedsordning for fiskevarer og akvakulturprodukter. 2) Aktiviteterne skal være af generel interesse for den pågældende specifikke sektor eller delsektor. 3) Oplysninger om, at aktiviteterne vil blive gennemført og med hvilket formål, offentliggøres på internettet, inden den påbegyndes. I oplysningerne skal indgå en angivelse af, hvornår de forventede resultater omtrent vil foreligge, og hvor de vil blive offentliggjort på internettet, og det skal anføres, at resultaterne stilles til rådighed. 4) Resultater af gennemførelsen af aktiviteterne skal være tilgængelige på internettet i mindst 5 år. Oplysningerne på internettet offentliggøres ikke senere end de oplysninger, der eventuelt gøres tilgængelige for medlemmerne af en specifik organisation. 5) Tilskuddet ydes direkte til den eller de forsknings- og vidensformidlingsorganisationer, der gennemfører aktiviteterne. Stk. 2. Støtte ydet til virksomheder kan medfinansieres med andre offentlige midler udover med midler fra GUDP, hvis det samlede offentlige tilskud ikke overstiger de maksimale støttesatser efter GBER og ABER, jf. § 1, stk. 3, nr. 1 og 2. Stk. 3. Medfinansiering med midler fra en EU-ordning kan indgå i projektaktiviteten, hvis det samlede offentlige tilskud ikke overstiger de maksimale støttesatser efter ABER og GBER. Stk. 4. De i § 18 nævnte demonstrationsaktiviteter inden for den primære landbrugsproduktion kan medfinansieres med andre offentlige midler, således at den samlede offentlige finansiering kan udgøre maksimalt 100 pct."
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Tilskudsberettigede omkostninger kan omfatte 1) de faktiske afholdte lønomkostninger i aktivitetsperioden til personer, der deltager i projektaktiviteten, 2) udgifter til ekstern rådgivning, hvis rådgivningsopgaverne fremgår af en aftale indgået mellem den ansvarlige for aktivitetens gennemførelse og rådgiveren, 3) udgifter til materialer, herunder til leje og leasing, 4) udgifter til nødvendigt udstyr, herunder til leje og leasing, der anvendes i projektperioden, jf. § 34, 5) udgifter til markedsundersøgelser, 6) mødeudgifter, 7) transportudgifter, der opgøres efter cirkulære om Tjenesterejseaftalen og Personale Administrativ Vejledning, 8) overhead, jf. § 26, 9) aflønning af virksomhedsejere, der ikke er ansat i virksomheden med en maksimal timesats på 350 kr./time, og 10) andre udgifter, der er nødvendige for at gennemføre aktiviteten. Stk. 2. Tilskudsberettigede omkostninger vedrørende demonstrationsaktiviteter kan udover de i stk. 1 nævnte omkostninger omfatte 1) udgifter til aktiviteter, der er nødvendige for at gennemføre den pågældende demonstration, og som ikke medfører en værditilvækst til genstanden for demonstrationen, og 2) udgifter til information og offentliggørelse, herunder fremstilling af informationsmateriale og tilrettelæggelse af åbent hus-arrangementer og fremvisning. Stk. 3. Tilskudsberettigede omkostninger i forbindelse med udviklingsaktiviteter kan omfatte udgifter i forbindelse med kommercielt anvendelige prototyper, hvis prototypen nødvendigvis er det endelige resultat af aktiviteten, og hvis den er for kostbar at fremstille til kun at bruges til test og afprøvning. Stk. 4. Tilskudsberettigede omkostninger i forbindelse med opbygning af innovationskompetence kan omfatte de i stk. 1 nævnte omkostninger bortset fra de under nr. 1 og nr. 5 nævnte. Stk. 5. Tilskud kan ikke ydes til følgende omkostninger: 1) Moms, medmindre denne endeligt bæres af tilsagnshaver. 2) Reklamekampagner. 3) Anlægsinvesteringer, bortset fra bygnings- og inventarinvesteringer, der er nødvendige forudsætninger for at gennemføre demonstrations- og udviklingsfaser. 4) Afskrivninger, generelle drifts- og serviceudgifter m.v., bortset fra den andel, der er en nødvendig forudsætning for at gennemføre forsøgs- og udviklingsfaser. 5) Dækning af tabt produktion for ansøger på arealer eller i lokaler, hvor udviklings-, demonstrations- eller forskningsarbejdet gennemføres. 6) Udgifter, som tilsagnshaver har afholdt før indgivelse af ansøgning til GUDP-bestyrelsen. 7) Finansieringsomkostninger af enhver art. 8) Udgifter til patentering, som afholdes af andre virksomheder end små og mellemstore virksomheder. 9) Udgifter, som knytter sig til rutinemæssige eller regelmæssige ændringer af produkter, produktionslinjer og lignende eksisterende og igangværende aktioner. Stk. 6. Salgsværdien af produkter, produktionsmetoder og tjenesteydelser, herunder prototyper, der er udviklet som led i aktivitetens gennemførelse, fratrækkes ved opgørelsen af de tilskudsberettigede omkostninger."
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Overhead efter § 25, stk. 1, nr. 8, opgøres for virksomheder, brancheorganisationer og lignende maksimalt til 18 pct. af den pågældende tilsagnshavers dokumenterede lønomkostninger. Stk. 2. Overhead for offentlige vidensinstitutioner samt almennyttige private forsknings- og vidensinstitutioner og lignende opgøres maksimalt til 44 pct. af de direkte udgifter, jf. Budgetvejledningen punkt 2.6.10.3.2. Stk. 3. Private organisationer, virksomheder, brancheorganisationer og lignende, kan på baggrund af en dokumenteret overheadberegning opnå maksimalt 30 pct. af projektaktivitetens dokumenterede lønudgifter."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Tilsagnshavere skal hvert år senest den 1. juli fremsende en samlet statusrapport pr. projekt for den relevante projektperiode, jf. § 28. Statusrapporten skal dog tidligst indsendes, når projektaktiviteten har været i gang i mindst otte måneder inden den 1. juli i et givent år. Stk. 2. Statusrapport, jf. stk. 1, og slutrapport, jf. § 29, udfærdiges efter retningslinjer, som kan rekvireres på GUDP’s hjemmeside. Stk. 3. Tilsagnshaver skal anvende det senest godkendte materiale, som kan rekvireres via GUDP’s hjemmeside. Stk. 4. GUDP-sekretariatet kan udover stk. 1, anmode om en status for projektet, hvis det vurderes nødvendigt."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Tilskud kan udbetales i op til to årlige rater for den del af projektaktivitetens periode, som de respektive rater vedrører, jf. dog § 30. 10 pct. af tilsagnsbeløbet tilbageholdes, indtil slutrapporten, jf. § 29, stk. 2, er godkendt. Stk. 2. Tilskud udbetales på grundlag af en revideret rateudbetalingsanmodning over de med projektaktiviteten forbundne og afholdte tilskudsberettigede omkostninger, jf. dog §§ 36 og 37. Alle omkostninger skal være afholdt inden for afregningsperioden og være betalt inden fremsendelse af udbetalingsanmodningen. Udgifter til revisorerklæring kan dog afholdes og betales efter afregningsperioden. Udgiften kan enten indgå i samme periode for udbetalingsanmodningen eller i den næstkommende udbetalingsanmodningsperiode. Stk. 3. Det er en betingelse for udbetaling af en rate, at GUDP-sekretariatet har godkendt en statusrapport og den reviderede udbetalingsanmodning for den periode, som raten vedrører."
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Anmodning om slutudbetaling skal være reviderede, jf. dog §§ 36 og 37, og indeholde de med projektaktivitetens gennemførelse forbundne omkostninger og en slutrapport, der dokumenterer projektaktivitetens gennemførelse i henhold til det accepterede tilsagn. Anmodningen om slutudbetaling og slutrapporten skal være GUDP-sekretariatet i hænde senest 3 måneder efter projektperiodens afslutning. Stk. 2. Udgifter til revisorerklæring kan dog afholdes og betales efter den godkendte projektperiode. Stk. 3. Det er en betingelse for slutudbetalingen, at GUDP-sekretariatet har godkendt statusrapporter og reviderede udbetalingsanmodninger efter § 28, opgørelsen over omkostninger og slutrapport efter § 27, stk. 2. Stk. 4. GUDP-bestyrelsen kan fravige den i stk. 1, nævnte frist."
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Tilsagnshavere, der deltager i samme projekt, skal anmode om rateudbetalinger og slutudbetalinger samtidigt, når en enkelt af de deltagende tilsagnshavere ønsker at fremsende anmodning om rateudbetaling eller slutudbetaling, jf. § 28 og § 29. Stk. 2. Projektleder sørger for, at anmodninger om rate- eller slutudbetalinger indsendes samtidigt for alle tilsagnshavere i projektet. Stk. 3. Lønoplysninger og andre personoplysninger på de enkelte deltagere i projektet indsendes dog af hver enkelt tilsagnshaver."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Hvis GUDP-sekretariatet vurderer, at der er væsentlige fejl i udbetalingsanmodningen, skal tilsagnshaver på GUDP-sekretariatets anmodning fremsende en opdateret og endelig udbetalingsanmodning og revisorerklæring."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Rateudbetalingsanmodninger over projektåret og slutudbetalingsanmodninger skal vise både indtægter og omkostninger i projektaktiviteten samt være sammenligneligt med det godkendte budget for projektaktiviteten. Der skal redegøres for eventuelle væsentlige afvigelser mellem budget og udbetalingsanmodning eller slutudbetaling. Stk. 2. Anmodning om slutudbetaling skal omfatte hele projektaktivitetens økonomi, herunder tilsagnshavers eget bidrag, anden offentlig og privat finansiering samt GUDP’s tilskud. Stk. 3. Anmodning om rateudbetaling skal omfatte hele økonomien for projektaktivitetens periode, herunder tilsagnshavers eget bidrag, anden offentlig og privat finansiering samt GUDP’s tilskud. Stk. 4. Både anmodninger om rate- og slutudbetaling skal være revideret af en godkendt revisor, jf. dog §§ 36 og 37. Kopi af revisionsprotokol skal vedhæftes udbetalingsanmodningen."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Tilsagnshaver skal i forhold til § 25, stk. 1, nr. 1, anvende skemaet til timeregistrering og timelønsberegning, der ligger på GUDP’s hjemmeside eller et lignende skema, som GUDP-sekretariatet kan godkende. Ved opgørelse af tidsforbrug skal der anvendes en beregningsteknisk årsnorm på 1.642 timer for den beregnede timesats. Stk. 2. Hvis tilsagnshaver anvender et andet skema end det på GUDP’s hjemmeside, skal tilsagnshaver ligeledes ved opgørelse af tidsforbrug anvende en beregningsteknisk årsnorm på 1.642 timer for den beregnede timesats."
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Tilskud til udstyr, apparatur, mv., jf. § 25, tildeles kun for projektperioden. Stk. 2. Tilsagnshaver opgør værdien af udstyr eller apparater, hvortil der er opnået tilskud, med angivelse af den regnskabsmæssigt nedskrevne værdi. Værdien modregnes i opgørelsen af de tilskudsberettigede omkostninger. Den regnskabsmæssige afskrivning skal afspejle forbruget af udstyret eller apparatet med anvendelse af levetider på anlægsaktiver efter almindelig god regnskabsskik. Er tilsagnshaver omfattet af årsregnskabsloven, kan tilsagnshaver anvende den afskrivningspraksis, der aflægges årsregnskab efter, når det kan antages at afspejle levetiden på apparatet eller udstyret. Stk. 3. GUDP-sekretariatet kan ændre tilsagnshavers opgørelse af værdien, hvis opgørelsen ikke findes at afspejle anvendelsen af udstyret eller apparatet i forhold til dets levetid (scrap-værdi)."
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Anmodninger om rate- og slutudbetalinger, skal revideres af en godkendt revisor i overensstemmelse med almindeligt gældende krav og standarder for godkendte revisorers virksomhed samt standarderne for offentlig revision, jf. dog § 36. Stk. 2. Revisionen skal indeholde en juridisk-kritisk revision og forvaltningsrevision, og der skal foreligge en revisionserklæring om, at revisionen er udført i overensstemmelse med kravene i denne bekendtgørelse og standarderne for offentlig revision. Stk. 3. Der skal vedlægges et revisionsprotokollat, der skal indeholde de oplysninger, som revisor skriftligt har kommunikeret til tilsagnshaver samt revisors rapportering af konklusionerne af den juridisk-kritiske revision og forvaltningsrevision, som revisor har gennemført i overensstemmelse med standarderne for offentlig revision. Stk. 4. Tilsagnshaver skal indsende revisorerklæring, revisionsprotokollat og de reviderede udbetalingsanmodninger til GUDP-sekretariatet."
    },
    {
      "provision_ref": "7:36",
      "chapter": "7",
      "section": "36",
      "content": "§ 36. For tilsagnshavere, der er omfattet af rigsrevisorlovens § 2, og som ikke har indgået aftale om intern revision med Rigsrevisionen efter rigsrevisorlovens § 9, skal anmodninger om rate- og slutudbetalinger ledelsespåtegnes. Med ledelsespåtegning menes påtegning af den ledelsesansvarlige, eller den der er bemyndiget af den ledelsesansvarlige til at underskrive."
    },
    {
      "provision_ref": "7:37",
      "chapter": "7",
      "section": "37",
      "content": "§ 37. For tilsagnshavere, der anmoder om udbetalinger på baggrund af afholdte omkostninger på 100.000 kr. eller derunder, skal anmodningen om rate- eller slutudbetaling ledelsespåtegnes. Med ledelsespåtegning menes påtegning af den ledelsesansvarlige, eller den der er bemyndiget af den ledelsesansvarlige til at underskrive."
    },
    {
      "provision_ref": "7:38",
      "chapter": "7",
      "section": "38",
      "content": "§ 38. GUDP-sekretariatet tager minimum 10 pct. af de fremsendte rateudbetalingsanmodninger og slutudbetalinger til stikprøvekontrol."
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Tilsagnshaver kan inden for det enkelte deltagerbudget foretage ændringer mellem budgetposter på 10 pct. af det samlede tilskud indenfor deltagerbudgettet, dog maksimalt 200.000 kr., uden særskilt godkendelse fra GUDP-sekretariatet. Stk. 2. Hvis der skal foretages ændringer af budgettet for mere end de i stk. 1, nævnte tærskler, skal der indhentes særskilt godkendelse fra GUDP-sekretariatet. Anmodning om ændring af budgettet skal være modtaget i GUDP-sekretariatet senest to måneder før udløbet af projektperioden. Stk. 3. GUDP-sekretariatet kan i særlige tilfælde dispensere fra fristen i stk. 2. Stk. 4. En ændring af budgettet kan ikke omfatte en forhøjelse af tilsagnsbeløbet. Stk. 5. Budgetændringer, der indebærer afholdelse af væsentlig nye udgiftsposter, vil være en projektændring og kræve godkendelse efter § 40."
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Tilsagn om tilskud kan efter skriftlig anmodning ændres. Stk. 2. Ændringen af projektaktiviteter, hvortil der er opnået tilsagn om tilskud, må ikke påbegyndes, før GUDP-sekretariatet har givet tilladelse hertil. Stk. 3. GUDP-sekretariatet kan i særlige tilfælde ved uforudsete hændelser dispensere fra stk. 2. Stk. 4. Ændring af tilsagn om tilskud kan ikke omfatte en forhøjelse af tilsagnsbeløbet. Stk. 5. Anmodning om ændring af en projektaktivitet skal være modtaget i GUDP-sekretariatet senest to måneder før udløbet af projektperioden. Stk. 6. GUDP-sekretariatet kan i særlige tilfælde dispensere fra fristen i stk. 5."
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Tilsagn om tilskud kan efter skriftlig ansøgning overdrages til en anden, der ifølge GUDP-lovens § 11 kan være tilsagnshaver, med den virkning, at den nye tilsagnshaver indtræder i rettigheder og forpligtelser efter tilsagnet."
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Udnyttes resultaterne af en gennemført aktivitet kommercielt med et nettoprovenu til følge, skal tilskud tilbagebetales, jf. dog stk. 3 og 4. Stk. 2. Tilbagebetalingskravet kan ikke overstige det udbetalte tilskud til den enkelte tilsagnshaver. Stk. 3. Tilsagnshaver er fritaget for krav om tilbagebetaling i følgende situationer: 1) Det ydede tilskud ikke overstiger 100.000 kr. 2) Små og mellemstore virksomheders to første tilsagn om tilskud under GUDP-loven, hvis der under hvert af de to tilsagn ikke opnås et tilskud, der overstiger 750.000 kr. 3) Det ydede tilskud vedrører fremme af økologiske aktiviteter, jf. § 23. Stk. 4. GUDP-bestyrelsen kan frafalde krav om tilbagebetaling, hvis tilskud er ydet til en brancheorganisation og lignende, og hvis aktivitetsresultatet udnyttes kommercielt af en bredere kreds end tilskudsmodtager selv."
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Fastlæggelsen af tilbagebetalingskravet sker på grundlag af en opgørelse over det nettoprovenu, som resultatet af den gennemførte aktivitet har skabt i en periode på 3 år regnet fra projektperiodens afslutning. Stk. 2. Ved det i stk. 1 nævnte nettoprovenu forstås henholdsvis bruttoomsætning, inklusive indtægter oppebåret ved salg eller udnyttelse af licenser og knowhow, fratrukket omsætnings- og produktionsrelaterede omkostninger, hvis resultatet er genstand for omsætning, og bruttoomsætning fratrukket omsætnings- og produktionsrelaterede omkostninger, hvis resultatet anvendes i produktionen af en anden omsættelig vare, tjenesteydelse eller lign. Stk. 3. Opgørelsen foretages på et særligt skema, som er tilgængeligt på GUDP’s hjemmeside."
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Opgørelsen, jf. § 43, stk. 1, skal være attesteret af en statsautoriseret eller registreret revisor. Stk. 2. Hvis tilsagnshaver er en offentlig forskningsinstitution, skal opgørelser være ledelsespåtegnet. Med ledelsespåtegning menes påtegning af den ledelsesansvarlige, eller den der er bemyndiget af den ledelsesansvarlige til at underskrive."
    },
    {
      "provision_ref": "9:45",
      "chapter": "9",
      "section": "45",
      "content": "§ 45. Opgørelsen skal være GUDP Sekretariatet i hænde senest 3 år og 3 måneder efter den i tilsagn om tilskud fastsatte dato for projektperiodens afslutning, ellers kræves tilskuddet tilbagebetalt. Stk. 2. GUDP-bestyrelsen kan fravige den i stk. 1 nævnte frist."
    },
    {
      "provision_ref": "9:46",
      "chapter": "9",
      "section": "46",
      "content": "§ 46. Tilskud tilbagebetales med tillæg af renter, hvis ikke GUDP Sekretariatet har modtaget tilbagebetalingsbeløbet senest 30 dage efter, at krav om tilbagebetaling er fremsat over for tilsagnshaver. Stk. 2. Rentetillæg beregnes med den referencesats med tillæg, der er fastsat i renteloven. Rentetillægget udgør mindst 50 kr."
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Tilsagn om tilskud skal tilbagebetales, hvis 1) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter GUDP-lovens § 17, stk. 2, 3) tilsagnshaver ikke opfylder sin oplysningspligt efter GUDP-loven § 16, 4) aktiviteten ikke gennemføres i overensstemmelse med tilsagnet, eller 5) betingelserne for tilskud ikke er opfyldt."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Bekendtgørelsen træder i kraft den 1. juli 2024. Stk. 2. Bekendtgørelse nr. 1433 af 28. november 2023 om Grønt Udviklings- og Demonstrationsprogram ophæves. Stk. 3. Bekendtgørelsen finder ikke anvendelse på tilsagn ydet på baggrund af ansøgninger indgivet inden den 4. juni 2024. For disse tilsagn finder bekendtgørelse nr. 1433 af 28. november 2023 om Grønt Udviklings- og Demonstrationsprogram fortsat anvendelse. Stk. 4. Bekendtgørelsen finder ikke anvendelse på tilsagn ydet på baggrund af ansøgninger indgivet i perioden d. 6. juni 2023 til og med d. 31. december 2023. For disse tilsagn finder bekendtgørelse nr. 963 af 27. juni 2023 om Grønt Udviklings- og Demonstrationsprogram fortsat anvendelse. Stk. 5. §§ 42-46 i bekendtgørelse nr. 963 af 27. juni 2023 om Grønt Udviklings- og Demonstrationsprogram finder fortsat anvendelse for tilsagn ydet efter følgende bekendtgørelser: 1) Bekendtgørelse nr. 988 af 23. juni 2022 om Grønt Udviklings- og Demonstrationsprogram. 2) Bekendtgørelse nr. 1069 af 13. september 2017 om Grønt Udviklings- og Demonstrationsprogram. 3) Bekendtgørelse nr. 1261 af 24. november 2014 om Grønt Udviklings- og Demonstrationsprogram. 4) Bekendtgørelse nr. 96 af 27. januar 2016 om Grønt Udviklings- og Demonstrationsprogram. 5) Bekendtgørelse nr. 922 af 15. juli 2010 om Grønt Udviklings- og Demonstrationsprogram."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Der kan inden for GUDP-lovens formål ydes tilskud til 1) udviklings- og demonstrationsaktiviteter samt til forskningsaktiviteter, der skaber grundlag for gennemførelse af udvikling og demonstration, 2) fremme af et aktivt samarbejde mellem offentlige og private aktører og 3) styrkelse af samspillet mellem GUDP og internationale programmer på fødevare-, jordbrugs-, fiskeri- og akvakulturområdet. Stk. 2. I henhold til lovens § 1 kan der ydes tilskud til forsknings- og udviklingsaktiviteter, herunder f.eks. vedrørende opbygning af virksomheders innovationskompetence og fremme af økologiske aktiviteter, der ikke kan kommercialiseres. Stk. 3. Tilskud efter stk. 1 og 2 ydes i overensstemmelse med 1) kapitel I-II, artikel 21 og 38 i Kommissionens forordning (EU) nr. 2022/2472 af 14. december 2022 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter, og 2) kapitel I-II, artikel 25, 27, 30 og 31 i Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108.",
      "valid_from": "2024-05-27",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) GBER: Kommissionens forordning (EU) nr. 651/2014 af 17. juni 2014 om visse kategorier af støttes forenelighed med det indre marked i henhold til traktatens artikel 107 og 108. 2) ABER: Kommissionens forordning (EU) nr. 2022/2472 af 14. december 2022 om forenelighed med det indre marked i henhold til artikel 107 og 108 i traktaten om Den Europæiske Unions funktionsmåde af visse kategorier af støtte i landbrugs- og skovbrugssektoren og i landdistrikter. 3) Små og mellemstore virksomheder: virksomheder, der følger den definition, som fremgår af GBER bilag I. 4) Udvikling (eksperimentel udvikling): erhvervelse, kombination, udformning og anvendelse af eksisterende videnskabelig, teknologisk, forretningsmæssig og anden relevant viden og færdigheder, der har som mål at udvikle nye eller forbedrede produkter, processer eller tjenesteydelser. Dette kan f.eks. også omfatte aktiviteter, der er rettet mod konceptformulering, planlægning og frembringelse af dokumentation vedrørende nye produkter, processer eller tjenesteydelser. 5) Anvendelsesorienteret forskning (industriel forskning): planlagt forskning eller kritiske undersøgelser med henblik på erhvervelse af ny viden og nye færdigheder med det formål at udvikle nye produkter, produktionsmetoder eller tjenesteydelser, eller, med henblik på en væsentlig forbedring af eksisterende produkter, at udvikle nye produktionsmetoder eller tjenesteydelser. Dette omfatter frembringelse af komponenter til komplekse systemer og kan omfatte konstruktion af prototyper i et laboratoriemiljø eller i et miljø med simulerede brugerflader til eksisterende systemer samt pilotlinjer, hvor det måtte være nødvendigt for den industrielle forskning og navnlig for validering af generisk teknologi. 6) Grundforskning: eksperimentelt eller teoretisk arbejde, hovedsagelig med henblik på erhvervelse af ny viden om de grundlæggende årsager til fænomener og observerbare forhold uden direkte kommerciel anvendelse for øje. 7) Demonstration: aktiviteter hhv. inden for eksperimentel udvikling, se nr. 4, og inden for den primære landbrugsproduktion, hvis primære formål er at formidle og sprede videnskabelig viden og praksis vedrørende anvendelsen af bl.a. resultater af forsknings- og/eller udviklingsaktiviteter vedrørende nye produkter, processer eller teknologier. 8) En virksomheds innovationskompetence (uddannelse): virksomhedens evne til at drage fordel af ny viden m.v., så virksomheden og dens medarbejdere opnår større kompetence til at skabe fornyelse, f.eks. i form af udvikling af nye produkter, processer, teknologier eller koncepter. 9) Gennemførlighedsundersøgelse: en evaluering og analyse af potentialet i et projekt, der sigter mod at støtte beslutningstagningsprocessen ved objektivt og rationelt at afdække styrker og svagheder, muligheder og risici samt kortlægge de ressourcer, der er nødvendige for at gennemføre projektet og i sidste ende udsigterne for et vellykket udfald. 10) Forsknings- og videnformidlingsorganisation: en enhed, uanset dens retlige status eller finansieringsform, hvis primære mål er uafhængigt af andre interesser at bedrive grundforskning, industriel forskning eller eksperimentel udviklingsaktivitet eller formidle resultaterne heraf til en bredere kreds gennem undervisning, udgivelsesaktivitet eller vidensoverførsel. Hvis enheden tillige udøver økonomiske aktiviteter, skal der føres særskilte regnskaber for omkostninger og indtægter herved. Virksomheder, som kan øve afgørende indflydelse på en sådan enhed i deres egenskab af f.eks. aktionærer eller medlemmer, må ikke have privilegeret adgang til de resultater, enheden opnår. 11) Tilsagnshaver: alle, der deltager i projektaktiviteten, og som i den forbindelse har fået tilsagn. Der kan være flere tilsagnshavere, der deltager i den samme projektaktivitet. 12) En offentlig forskningsinstitution: en forskningsinstitution, hvis administration m.v. er underlagt Finansministeriets budgetvejledning.",
      "valid_from": "2024-05-27",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. GUDP-bestyrelsen beslutter på baggrund af bestyrelsens strategi og handlingsplan årlige indkaldelser af ansøgninger, jf. GUDP-lovens § 4, stk. 1 og 3. Stk. 2. GUDP-bestyrelsen offentliggør i forbindelse med indkaldelse af ansøgninger, jf. stk. 1, på GUDP’s hjemmeside de generelle samt mere specifikke kriterier, der indgår i vurdering af ansøgningerne, og de maksimale støttesatser, der skal være gældende for de projektaktiviteter, som de respektive indkaldelser vedrører, jf. dog GUDP-lovens § 9, stk. 2. Stk. 3. GUDP-bestyrelsen træffer på baggrund af ansøgningerne afgørelse om ydelse af tilskud til gennemførelse af projektaktiviteter, jf. §§ 18-24. Stk. 4. Den maksimale støttesats, som det enkelte projekt og den enkelte tilsagnshaver kan opnå bestemmes ud fra projektform, aktivitetstype og virksomhedsstørrelsen, jf. bilaget. Stk. 5. Der kan ansøges om støtte til projektaktiviteter inden for den beløbsramme, som bestyrelsen fastsætter i indkaldelsen af ansøgninger. Stk. 6. GUDP-bestyrelsen kan indhente faglig rådgivning fra sagkyndige i forbindelse med afgørelse om ydelse af tilskud efter stk. 3.",
      "valid_from": "2024-05-27",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Landbrugsstyrelsen varetager sekretariatsfunktionen og administration af ordningen for GUDP-bestyrelsen.",
      "valid_from": "2024-05-27",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. GUDP-bestyrelsen skal gennemføre en evaluering af GUDP’s virke hvert femte år, der som minimum skal indeholde en vurdering af GUDP’s strategi og effekt.",
      "valid_from": "2024-05-27",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Ansøgning om tilskud indgives på baggrund af indkaldelse af projektansøgninger, jf. § 3, stk. 1, og fremsendes til GUDP-sekretariatet, inden for en af GUDP-bestyrelsen fastsat frist, på et særligt ansøgningsskema, der kan rekvireres på GUDP’s hjemmeside. Stk. 2. Det er et krav, at ansøgningen efter stk. 1, indeholder et budget, der bl.a. angiver de støtteberettigede omkostninger, jf. § 27, og en detaljeret beskrivelse af projektforløbet. Stk. 3. Ved udarbejdelse af budgettet skal ansøger anvende det budgetskema, der kan rekvireres på GUDP’s hjemmeside. Stk. 4. Ansøgere skal have eget CVR nr. Stk. 5. Tildeling og udbetaling af tilskud efter kapitel 4 forudsætter, at tilskudsmodtager ikke er en kriseramt virksomhed som defineret i artikel 2, stk. 18, i GBER, og forudsætter at ansøger erklærer sig om dette i ansøgningsskemaet. Stk. 6. Tildeling og udbetaling af tilskud forudsætter, at tilskudsmodtager har efterkommet eventuelle tilbagebetalingspåbud udstedt af Europa-Kommissionen i en eller flere afgørelser, hvor statsstøtte ydet af de danske myndigheder er fundet ulovlig og uforenelig med det indre marked, og at ansøger erklærer sig om dette i ansøgningsskemaet.",
      "valid_from": "2024-05-27",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Hvis projektaktiviteter gennemføres med deltagelse af flere tilsagnshavere, kan det i forbindelse med indkaldelse af konkrete projektansøgninger eller meddelelse af tilsagn fastsættes, at der skal udarbejdes en samarbejdsaftale, der regulerer projektaktivitetens vilkår og betingelser, herunder ejerskab, fordeling af projektaktivitetens resultater, formidling af resultater, adgang til og fordeling af intellektuelle ejendomsrettigheder samt fordeling ved krav om tilbagebetaling af GUDP-tilskud. Stk. 2. For projektaktiviteter med deltagelse af mere end én tilsagnshaver, skal en af tilsagnshaverne udpeges til projektleder, som vil være kontaktpunkt for GUDP-sekretariatet. Projektleder vil være overordnet ansvarlig for det samlede projekt. De enkelte tilsagnshavere i projektet er ansvarlige for deres enkelte del heraf. Projektleder skal have eget CVR-nr., og hvis det i løbet af projektperioden ønskes at skifte projektleder, vil dette være en projektændring, der skal godkendes efter § 41.",
      "valid_from": "2024-05-27",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Hvis projektaktiviteten medfinansieres med egenfinansiering, andre nationale offentlige midler eller med midler fra en EU-ordning, skal ansøgningen indeholde oplysning herom samt oplysning om, hvor stort et beløb medfinansieringen udgør. Stk. 2. Der kan ikke ydes tilskud til udgifter i projekter eller aktiviteter, der er dækket af tilskud ydet under andre ordninger eller anden lovgivning, jf. dog § 24.",
      "valid_from": "2024-05-27",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. GUDP-sekretariatet kan som supplement til en ansøgning rekvirere ansøgeres årsregnskab for de sidste 3 regnskabsår.",
      "valid_from": "2024-05-27",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Det er en betingelse for ydelse af tilskud til GUDP-projekter, at projektet gennemføres inden for en fastlagt periode, der ikke overskrider fem år fra projektets startdato. Projektperioden vil fremgå af tilsagnet. Stk. 2. GUDP-bestyrelsen kan fravige fristen i stk. 1. Stk. 3. Projektaktiviteten kan påbegyndes på det tidspunkt, hvor GUDP-bestyrelsen har truffet afgørelse om tilsagn om tilskud.",
      "valid_from": "2024-05-27",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Tilsagnshaver er forpligtet til at deltage i en evaluering af projektaktiviteten.",
      "valid_from": "2024-05-27",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. GUDP-bestyrelsen kan i tilsagn om tilskud fastsætte, at resultater af forskningsaktiviteter skal offentliggøres samt inden for hvilken frist.",
      "valid_from": "2024-05-27",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. Tilsagnshaver skal opbevare skatte-, moms- og driftsregnskaber samt regnskaber og bilag vedrørende projektaktiviteten i 10 år efter sidste udbetalingsdato.",
      "valid_from": "2024-05-27",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. Tilsagnshaver skal ved sin eksterne anvendelse af og information om resultater fra gennemførelse af projektaktiviteten oplyse, at aktiviteten er gennemført med tilskud fra GUDP under Ministeriet for Fødevarer, Landbrug og Fiskeri. Stk. 2. GUDP-bestyrelsen kan i indkaldelsen af ansøgninger, jf. § 3, fastsætte yderligere krav til oplysning om den modtagne støtte ved ekstern anvendelse af og information om resultater fra gennemførelse af projektaktiviteten.",
      "valid_from": "2024-05-27",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Tilskud kan ydes til projektaktiviteter inden for følgende områder: 1) Den primære landbrugsproduktion, dog ikke skovbrug. 2) De primære fiskeri- og akvakulturområder. 3) Områder vedrørende forarbejdning og forædling i forbindelse med produktion af landbrugsprodukter, dog ikke skovbrugsprodukter. 4) Områder vedrørende forarbejdning og forædling i forbindelse med produktion af fiskeri- og akvakulturprodukter.",
      "valid_from": "2024-05-27",
      "valid_to": null
    },
    {
      "provision_ref": "4:16",
      "chapter": "4",
      "section": "16",
      "content": "§ 16. Tilskud kan ydes til følgende projektaktiviteter, der kan gennemføres enkeltvis eller i sammenhæng, herunder som samarbejder: 1) Udviklings- og forskningsaktiviteter, jf. § 17. 2) Demonstrationsaktiviteter, jf. § 18. 3) Aktiviteter vedrørende opbygning af innovationskompetence, jf. § 20. 4) Aktiviteter vedrørende netværk og klynger, jf. § 21. 5) Aktiviteter, der fremmer økologiske indsatser, jf. § 23. 6) Gennemførlighedsundersøgelser, jf. § 22. Stk. 2. For at opnå forhøjet tilskud til samarbejdsprojekter, jf. bilaget, skal det være et samarbejde mellem virksomheder, hvoraf mindst én er en lille eller mellemstor virksomhed, og hvor ingen virksomhed afholder mere end 70 pct. af de støtteberettigede omkostninger. Stk. 3. Ud over stk. 2 kan der opnås forhøjet tilskud til samarbejdsprojekter mellem en virksomhed (uanset størrelse) og forsknings- og vidensformidlingsorganisation, hvor sidstnævnte afholder mindst 10 pct. af de støtteberettigede omkostninger. Stk. 4. I samarbejdsprojekter med forhøjet støttesats er det et krav, at projektaktivitetens resultater formidles bredt gennem konferencer, publikationer, open access-samlinger, gratis software eller open source-software. Stk. 5. GUDP-sekretariatet skal have mulighed for en observatørpost i udviklings- og demonstrationsprojekter og netværksprojekter.",
      "valid_from": "2024-05-27",
      "valid_to": null
    },
    {
      "provision_ref": "4:17",
      "chapter": "4",
      "section": "17",
      "content": "§ 17. Der kan ydes tilskud til udviklings- og forskningsaktiviteter under de betingelser og med de maksimale støttesatser, der fremgår af bilaget, jf. dog § 16, stk. 2. Stk. 2. Der kan kun ydes tilskud til gennemførelse af forskningsaktiviteter, der kan skabe grundlag for gennemførelse af udviklings- eller demonstrationsaktiviteter. Der er dog ikke krav om en særlig rækkefølge af udviklings-, forskning- og demonstrationsaktiviteter i de enkelte projekter.",
      "valid_from": "2024-05-27",
      "valid_to": null
    },
    {
      "provision_ref": "4:18",
      "chapter": "4",
      "section": "18",
      "content": "§ 18. Inden for den primære landbrugsproduktion kan der til demonstrationsaktiviteter ydes tilskud på maksimalt 70 pct. af de tilskudsberettigede omkostninger, der er forbundet med at gennemføre aktiviteten. Stk. 2. For stk. 1 kan der ske medfinansiering med andre offentlige midler, således at den samlede offentlige finansiering kan udgøre maksimalt 100 pct., jf. § 24, stk. 4. Stk. 3. Til de i stk. 1 og 2 nævnte demonstrationsaktiviteter, må støttebeløbet ikke overstige 100.000 EUR over tre regnskabsår.",
      "valid_from": "2024-05-27",
      "valid_to": null
    },
    {
      "provision_ref": "4:19",
      "chapter": "4",
      "section": "19",
      "content": "§ 19. Uden for den primære landbrugsproduktion kan der til demonstrationsaktiviteter ydes tilskud med de maksimale støttesatser, der fremgår af bilaget, Udvikling (eksperimentel udvikling).",
      "valid_from": "2024-05-27",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Virksomheder kan opnå tilskud til opbygning af innovationskompetence i form af tilskud til uddannelse af virksomhedens ansatte, jf. dog § 3, stk. 1, 2 og 3. Stk. 2. Tilskud kan ydes med de maksimale støttesatser, der fremgår af bilaget.",
      "valid_from": "2024-05-27",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Tilskud kan ydes til aktiviteter, der fremmer samarbejdet om udvikling og demonstration, herunder f.eks. mellem offentlige og private parter ved etablering af netværk eller klynger med henblik på udveksling af viden og erfaring om konkrete forhold, der kan medvirke til løsning af en eller flere konkrete problemstillinger inden for GUDP-lovens formål. Stk. 2. Tilskud kan ydes til de i GUDP-lovens § 11 nævnte parter. Andre parter, herunder offentlige myndigheder, kan deltage i netværket eller -klyngen, men de er ikke tilskudsberettigede. Stk. 3. Der kan ydes tilskud til omkostningerne ved etablering af et netværk eller klynger, hvilket omfatter materielle og immaterielle aktiver. Stk. 4. Der kan ydes tilskud til driftsudgifter, hvilket omfatter personale og administration i tilknytning til 1) aktivering af netværk eller klynge, 2) forvaltning af klyngens faciliteter, 3) tilrettelæggelse og organisering af workshops og konferencer til støtte for vidensdeling og netværk, 4) markedsføring af klyngen med henblik på at øge andelen af deltagere og klyngens synlighed og 5) organisering af uddannelsesprogrammer. Stk. 5. Tilskud kan ydes med den maksimale støttesats, der fremgår af bilaget og ydes alene til den juridiske person, der leder klyngen eller netværket. Stk. 6. Det er en betingelse for ydelse af tilskud, at 1) perioden, hvortil der kan ydes tilskud, højst udgør 24 måneder, 2) netværket eller klyngen mødes mindst fire gange i aktivitetsperioden, og 3) netværket eller klyngen løbende dokumenterer de udførte aktiviteter ved at sende mødereferater til GUDP-sekretariatet. Stk. 7. Ansøger skal i ansøgningen redegøre for, hvilke problemer der skal løses samt for de forventede effekter af netværket eller klyngen.",
      "valid_from": "2024-05-27",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Tilskud kan ydes til gennemførlighedsundersøgelser. Stk. 2. Gennemførlighedsundersøgelsen skal indeholde vurderinger af det potentielle projekts 1) tekniske perspektiver, 2) økonomiske perspektiver, 3) juridiske og regulatoriske perspektiver, 4) operationelle perspektiver og 5) tidsmæssige perspektiver. Stk. 3. Tilskud ydes med de maksimale støttesatser, der fremgår af bilaget.",
      "valid_from": "2024-05-27",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Tilskud kan ydes til økologiske aktiviteter, der vedrører 1) informationsvirksomhed, 2) udarbejdelse af undervisnings- og informationsmateriale, 3) undervisning, 4) markforsøg og 5) andre ikke kommercielle aktiviteter, som er af særlig betydning for udvikling af økologisk jordbrugs-, fiskeri- og akvakulturproduktion, herunder nonfood. Stk. 2. Tilskud kan ydes med den maksimale støttesats, der fremgår af bilaget.",
      "valid_from": "2024-05-27",
      "valid_to": null
    },
    {
      "provision_ref": "5:24",
      "chapter": "5",
      "section": "24",
      "content": "§ 24. Udviklings- og forskningsaktiviteter kan medfinansieres med andre offentlige midler end med midler under GUDP-loven, således at den samlede offentlige finansiering kan udgøre maksimalt 100 pct. under overholdelse af følgende betingelser: 1) Aktiviteter omfattet af § 15, stk. 1, nr. 1 og 3, skal vedrøre de produkter, der er anført i traktatens bilag I, og aktiviteter omfattet af § 15, nr. 2 og 4, skal vedrøre de produkter, der er anført i bilag 1 til Europa-Parlamentets og Rådets forordning (EU) nr. 1379 af 11. december 2013 om den fælles markedsordning for fiskevarer og akvakulturprodukter. 2) Aktiviteterne skal være af generel interesse for den pågældende specifikke sektor eller delsektor. 3) Oplysninger om, at aktiviteterne vil blive gennemført og med hvilket formål, offentliggøres på internettet, inden den påbegyndes. I oplysningerne skal indgå en angivelse af, hvornår de forventede resultater omtrent vil foreligge, og hvor de vil blive offentliggjort på internettet, og det skal anføres, at resultaterne stilles til rådighed. 4) Resultater af gennemførelsen af aktiviteterne skal være tilgængelige på internettet i mindst 5 år. Oplysningerne på internettet offentliggøres ikke senere end de oplysninger, der eventuelt gøres tilgængelige for medlemmerne af en specifik organisation. 5) Tilskuddet ydes direkte til den eller de forsknings- og vidensformidlingsorganisationer, der gennemfører aktiviteterne. Stk. 2. Støtte ydet til virksomheder kan medfinansieres med andre offentlige midler udover med midler fra GUDP, hvis det samlede offentlige tilskud ikke overstiger de maksimale støttesatser efter GBER og ABER, jf. § 1, stk. 3, nr. 1 og 2. Stk. 3. Medfinansiering med midler fra en EU-ordning kan indgå i projektaktiviteten, hvis det samlede offentlige tilskud ikke overstiger de maksimale støttesatser efter ABER og GBER. Stk. 4. De i § 18 nævnte demonstrationsaktiviteter inden for den primære landbrugsproduktion kan medfinansieres med andre offentlige midler, således at den samlede offentlige finansiering kan udgøre maksimalt 100 pct.",
      "valid_from": "2024-05-27",
      "valid_to": null
    },
    {
      "provision_ref": "6:25",
      "chapter": "6",
      "section": "25",
      "content": "§ 25. Tilskudsberettigede omkostninger kan omfatte 1) de faktiske afholdte lønomkostninger i aktivitetsperioden til personer, der deltager i projektaktiviteten, 2) udgifter til ekstern rådgivning, hvis rådgivningsopgaverne fremgår af en aftale indgået mellem den ansvarlige for aktivitetens gennemførelse og rådgiveren, 3) udgifter til materialer, herunder til leje og leasing, 4) udgifter til nødvendigt udstyr, herunder til leje og leasing, der anvendes i projektperioden, jf. § 34, 5) udgifter til markedsundersøgelser, 6) mødeudgifter, 7) transportudgifter, der opgøres efter cirkulære om Tjenesterejseaftalen og Personale Administrativ Vejledning, 8) overhead, jf. § 26, 9) aflønning af virksomhedsejere, der ikke er ansat i virksomheden med en maksimal timesats på 350 kr./time, og 10) andre udgifter, der er nødvendige for at gennemføre aktiviteten. Stk. 2. Tilskudsberettigede omkostninger vedrørende demonstrationsaktiviteter kan udover de i stk. 1 nævnte omkostninger omfatte 1) udgifter til aktiviteter, der er nødvendige for at gennemføre den pågældende demonstration, og som ikke medfører en værditilvækst til genstanden for demonstrationen, og 2) udgifter til information og offentliggørelse, herunder fremstilling af informationsmateriale og tilrettelæggelse af åbent hus-arrangementer og fremvisning. Stk. 3. Tilskudsberettigede omkostninger i forbindelse med udviklingsaktiviteter kan omfatte udgifter i forbindelse med kommercielt anvendelige prototyper, hvis prototypen nødvendigvis er det endelige resultat af aktiviteten, og hvis den er for kostbar at fremstille til kun at bruges til test og afprøvning. Stk. 4. Tilskudsberettigede omkostninger i forbindelse med opbygning af innovationskompetence kan omfatte de i stk. 1 nævnte omkostninger bortset fra de under nr. 1 og nr. 5 nævnte. Stk. 5. Tilskud kan ikke ydes til følgende omkostninger: 1) Moms, medmindre denne endeligt bæres af tilsagnshaver. 2) Reklamekampagner. 3) Anlægsinvesteringer, bortset fra bygnings- og inventarinvesteringer, der er nødvendige forudsætninger for at gennemføre demonstrations- og udviklingsfaser. 4) Afskrivninger, generelle drifts- og serviceudgifter m.v., bortset fra den andel, der er en nødvendig forudsætning for at gennemføre forsøgs- og udviklingsfaser. 5) Dækning af tabt produktion for ansøger på arealer eller i lokaler, hvor udviklings-, demonstrations- eller forskningsarbejdet gennemføres. 6) Udgifter, som tilsagnshaver har afholdt før indgivelse af ansøgning til GUDP-bestyrelsen. 7) Finansieringsomkostninger af enhver art. 8) Udgifter til patentering, som afholdes af andre virksomheder end små og mellemstore virksomheder. 9) Udgifter, som knytter sig til rutinemæssige eller regelmæssige ændringer af produkter, produktionslinjer og lignende eksisterende og igangværende aktioner. Stk. 6. Salgsværdien af produkter, produktionsmetoder og tjenesteydelser, herunder prototyper, der er udviklet som led i aktivitetens gennemførelse, fratrækkes ved opgørelsen af de tilskudsberettigede omkostninger.",
      "valid_from": "2024-05-27",
      "valid_to": null
    },
    {
      "provision_ref": "6:26",
      "chapter": "6",
      "section": "26",
      "content": "§ 26. Overhead efter § 25, stk. 1, nr. 8, opgøres for virksomheder, brancheorganisationer og lignende maksimalt til 18 pct. af den pågældende tilsagnshavers dokumenterede lønomkostninger. Stk. 2. Overhead for offentlige vidensinstitutioner samt almennyttige private forsknings- og vidensinstitutioner og lignende opgøres maksimalt til 44 pct. af de direkte udgifter, jf. Budgetvejledningen punkt 2.6.10.3.2. Stk. 3. Private organisationer, virksomheder, brancheorganisationer og lignende, kan på baggrund af en dokumenteret overheadberegning opnå maksimalt 30 pct. af projektaktivitetens dokumenterede lønudgifter.",
      "valid_from": "2024-05-27",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Tilsagnshavere skal hvert år senest den 1. juli fremsende en samlet statusrapport pr. projekt for den relevante projektperiode, jf. § 28. Statusrapporten skal dog tidligst indsendes, når projektaktiviteten har været i gang i mindst otte måneder inden den 1. juli i et givent år. Stk. 2. Statusrapport, jf. stk. 1, og slutrapport, jf. § 29, udfærdiges efter retningslinjer, som kan rekvireres på GUDP’s hjemmeside. Stk. 3. Tilsagnshaver skal anvende det senest godkendte materiale, som kan rekvireres via GUDP’s hjemmeside. Stk. 4. GUDP-sekretariatet kan udover stk. 1, anmode om en status for projektet, hvis det vurderes nødvendigt.",
      "valid_from": "2024-05-27",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Tilskud kan udbetales i op til to årlige rater for den del af projektaktivitetens periode, som de respektive rater vedrører, jf. dog § 30. 10 pct. af tilsagnsbeløbet tilbageholdes, indtil slutrapporten, jf. § 29, stk. 2, er godkendt. Stk. 2. Tilskud udbetales på grundlag af en revideret rateudbetalingsanmodning over de med projektaktiviteten forbundne og afholdte tilskudsberettigede omkostninger, jf. dog §§ 36 og 37. Alle omkostninger skal være afholdt inden for afregningsperioden og være betalt inden fremsendelse af udbetalingsanmodningen. Udgifter til revisorerklæring kan dog afholdes og betales efter afregningsperioden. Udgiften kan enten indgå i samme periode for udbetalingsanmodningen eller i den næstkommende udbetalingsanmodningsperiode. Stk. 3. Det er en betingelse for udbetaling af en rate, at GUDP-sekretariatet har godkendt en statusrapport og den reviderede udbetalingsanmodning for den periode, som raten vedrører.",
      "valid_from": "2024-05-27",
      "valid_to": null
    },
    {
      "provision_ref": "7:29",
      "chapter": "7",
      "section": "29",
      "content": "§ 29. Anmodning om slutudbetaling skal være reviderede, jf. dog §§ 36 og 37, og indeholde de med projektaktivitetens gennemførelse forbundne omkostninger og en slutrapport, der dokumenterer projektaktivitetens gennemførelse i henhold til det accepterede tilsagn. Anmodningen om slutudbetaling og slutrapporten skal være GUDP-sekretariatet i hænde senest 3 måneder efter projektperiodens afslutning. Stk. 2. Udgifter til revisorerklæring kan dog afholdes og betales efter den godkendte projektperiode. Stk. 3. Det er en betingelse for slutudbetalingen, at GUDP-sekretariatet har godkendt statusrapporter og reviderede udbetalingsanmodninger efter § 28, opgørelsen over omkostninger og slutrapport efter § 27, stk. 2. Stk. 4. GUDP-bestyrelsen kan fravige den i stk. 1, nævnte frist.",
      "valid_from": "2024-05-27",
      "valid_to": null
    },
    {
      "provision_ref": "7:30",
      "chapter": "7",
      "section": "30",
      "content": "§ 30. Tilsagnshavere, der deltager i samme projekt, skal anmode om rateudbetalinger og slutudbetalinger samtidigt, når en enkelt af de deltagende tilsagnshavere ønsker at fremsende anmodning om rateudbetaling eller slutudbetaling, jf. § 28 og § 29. Stk. 2. Projektleder sørger for, at anmodninger om rate- eller slutudbetalinger indsendes samtidigt for alle tilsagnshavere i projektet. Stk. 3. Lønoplysninger og andre personoplysninger på de enkelte deltagere i projektet indsendes dog af hver enkelt tilsagnshaver.",
      "valid_from": "2024-05-27",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Hvis GUDP-sekretariatet vurderer, at der er væsentlige fejl i udbetalingsanmodningen, skal tilsagnshaver på GUDP-sekretariatets anmodning fremsende en opdateret og endelig udbetalingsanmodning og revisorerklæring.",
      "valid_from": "2024-05-27",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Rateudbetalingsanmodninger over projektåret og slutudbetalingsanmodninger skal vise både indtægter og omkostninger i projektaktiviteten samt være sammenligneligt med det godkendte budget for projektaktiviteten. Der skal redegøres for eventuelle væsentlige afvigelser mellem budget og udbetalingsanmodning eller slutudbetaling. Stk. 2. Anmodning om slutudbetaling skal omfatte hele projektaktivitetens økonomi, herunder tilsagnshavers eget bidrag, anden offentlig og privat finansiering samt GUDP’s tilskud. Stk. 3. Anmodning om rateudbetaling skal omfatte hele økonomien for projektaktivitetens periode, herunder tilsagnshavers eget bidrag, anden offentlig og privat finansiering samt GUDP’s tilskud. Stk. 4. Både anmodninger om rate- og slutudbetaling skal være revideret af en godkendt revisor, jf. dog §§ 36 og 37. Kopi af revisionsprotokol skal vedhæftes udbetalingsanmodningen.",
      "valid_from": "2024-05-27",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Tilsagnshaver skal i forhold til § 25, stk. 1, nr. 1, anvende skemaet til timeregistrering og timelønsberegning, der ligger på GUDP’s hjemmeside eller et lignende skema, som GUDP-sekretariatet kan godkende. Ved opgørelse af tidsforbrug skal der anvendes en beregningsteknisk årsnorm på 1.642 timer for den beregnede timesats. Stk. 2. Hvis tilsagnshaver anvender et andet skema end det på GUDP’s hjemmeside, skal tilsagnshaver ligeledes ved opgørelse af tidsforbrug anvende en beregningsteknisk årsnorm på 1.642 timer for den beregnede timesats.",
      "valid_from": "2024-05-27",
      "valid_to": null
    },
    {
      "provision_ref": "7:34",
      "chapter": "7",
      "section": "34",
      "content": "§ 34. Tilskud til udstyr, apparatur, mv., jf. § 25, tildeles kun for projektperioden. Stk. 2. Tilsagnshaver opgør værdien af udstyr eller apparater, hvortil der er opnået tilskud, med angivelse af den regnskabsmæssigt nedskrevne værdi. Værdien modregnes i opgørelsen af de tilskudsberettigede omkostninger. Den regnskabsmæssige afskrivning skal afspejle forbruget af udstyret eller apparatet med anvendelse af levetider på anlægsaktiver efter almindelig god regnskabsskik. Er tilsagnshaver omfattet af årsregnskabsloven, kan tilsagnshaver anvende den afskrivningspraksis, der aflægges årsregnskab efter, når det kan antages at afspejle levetiden på apparatet eller udstyret. Stk. 3. GUDP-sekretariatet kan ændre tilsagnshavers opgørelse af værdien, hvis opgørelsen ikke findes at afspejle anvendelsen af udstyret eller apparatet i forhold til dets levetid (scrap-værdi).",
      "valid_from": "2024-05-27",
      "valid_to": null
    },
    {
      "provision_ref": "7:35",
      "chapter": "7",
      "section": "35",
      "content": "§ 35. Anmodninger om rate- og slutudbetalinger, skal revideres af en godkendt revisor i overensstemmelse med almindeligt gældende krav og standarder for godkendte revisorers virksomhed samt standarderne for offentlig revision, jf. dog § 36. Stk. 2. Revisionen skal indeholde en juridisk-kritisk revision og forvaltningsrevision, og der skal foreligge en revisionserklæring om, at revisionen er udført i overensstemmelse med kravene i denne bekendtgørelse og standarderne for offentlig revision. Stk. 3. Der skal vedlægges et revisionsprotokollat, der skal indeholde de oplysninger, som revisor skriftligt har kommunikeret til tilsagnshaver samt revisors rapportering af konklusionerne af den juridisk-kritiske revision og forvaltningsrevision, som revisor har gennemført i overensstemmelse med standarderne for offentlig revision. Stk. 4. Tilsagnshaver skal indsende revisorerklæring, revisionsprotokollat og de reviderede udbetalingsanmodninger til GUDP-sekretariatet.",
      "valid_from": "2024-05-27",
      "valid_to": null
    },
    {
      "provision_ref": "7:36",
      "chapter": "7",
      "section": "36",
      "content": "§ 36. For tilsagnshavere, der er omfattet af rigsrevisorlovens § 2, og som ikke har indgået aftale om intern revision med Rigsrevisionen efter rigsrevisorlovens § 9, skal anmodninger om rate- og slutudbetalinger ledelsespåtegnes. Med ledelsespåtegning menes påtegning af den ledelsesansvarlige, eller den der er bemyndiget af den ledelsesansvarlige til at underskrive.",
      "valid_from": "2024-05-27",
      "valid_to": null
    },
    {
      "provision_ref": "7:37",
      "chapter": "7",
      "section": "37",
      "content": "§ 37. For tilsagnshavere, der anmoder om udbetalinger på baggrund af afholdte omkostninger på 100.000 kr. eller derunder, skal anmodningen om rate- eller slutudbetaling ledelsespåtegnes. Med ledelsespåtegning menes påtegning af den ledelsesansvarlige, eller den der er bemyndiget af den ledelsesansvarlige til at underskrive.",
      "valid_from": "2024-05-27",
      "valid_to": null
    },
    {
      "provision_ref": "7:38",
      "chapter": "7",
      "section": "38",
      "content": "§ 38. GUDP-sekretariatet tager minimum 10 pct. af de fremsendte rateudbetalingsanmodninger og slutudbetalinger til stikprøvekontrol.",
      "valid_from": "2024-05-27",
      "valid_to": null
    },
    {
      "provision_ref": "8:39",
      "chapter": "8",
      "section": "39",
      "content": "§ 39. Tilsagnshaver kan inden for det enkelte deltagerbudget foretage ændringer mellem budgetposter på 10 pct. af det samlede tilskud indenfor deltagerbudgettet, dog maksimalt 200.000 kr., uden særskilt godkendelse fra GUDP-sekretariatet. Stk. 2. Hvis der skal foretages ændringer af budgettet for mere end de i stk. 1, nævnte tærskler, skal der indhentes særskilt godkendelse fra GUDP-sekretariatet. Anmodning om ændring af budgettet skal være modtaget i GUDP-sekretariatet senest to måneder før udløbet af projektperioden. Stk. 3. GUDP-sekretariatet kan i særlige tilfælde dispensere fra fristen i stk. 2. Stk. 4. En ændring af budgettet kan ikke omfatte en forhøjelse af tilsagnsbeløbet. Stk. 5. Budgetændringer, der indebærer afholdelse af væsentlig nye udgiftsposter, vil være en projektændring og kræve godkendelse efter § 40.",
      "valid_from": "2024-05-27",
      "valid_to": null
    },
    {
      "provision_ref": "8:40",
      "chapter": "8",
      "section": "40",
      "content": "§ 40. Tilsagn om tilskud kan efter skriftlig anmodning ændres. Stk. 2. Ændringen af projektaktiviteter, hvortil der er opnået tilsagn om tilskud, må ikke påbegyndes, før GUDP-sekretariatet har givet tilladelse hertil. Stk. 3. GUDP-sekretariatet kan i særlige tilfælde ved uforudsete hændelser dispensere fra stk. 2. Stk. 4. Ændring af tilsagn om tilskud kan ikke omfatte en forhøjelse af tilsagnsbeløbet. Stk. 5. Anmodning om ændring af en projektaktivitet skal være modtaget i GUDP-sekretariatet senest to måneder før udløbet af projektperioden. Stk. 6. GUDP-sekretariatet kan i særlige tilfælde dispensere fra fristen i stk. 5.",
      "valid_from": "2024-05-27",
      "valid_to": null
    },
    {
      "provision_ref": "8:41",
      "chapter": "8",
      "section": "41",
      "content": "§ 41. Tilsagn om tilskud kan efter skriftlig ansøgning overdrages til en anden, der ifølge GUDP-lovens § 11 kan være tilsagnshaver, med den virkning, at den nye tilsagnshaver indtræder i rettigheder og forpligtelser efter tilsagnet.",
      "valid_from": "2024-05-27",
      "valid_to": null
    },
    {
      "provision_ref": "9:42",
      "chapter": "9",
      "section": "42",
      "content": "§ 42. Udnyttes resultaterne af en gennemført aktivitet kommercielt med et nettoprovenu til følge, skal tilskud tilbagebetales, jf. dog stk. 3 og 4. Stk. 2. Tilbagebetalingskravet kan ikke overstige det udbetalte tilskud til den enkelte tilsagnshaver. Stk. 3. Tilsagnshaver er fritaget for krav om tilbagebetaling i følgende situationer: 1) Det ydede tilskud ikke overstiger 100.000 kr. 2) Små og mellemstore virksomheders to første tilsagn om tilskud under GUDP-loven, hvis der under hvert af de to tilsagn ikke opnås et tilskud, der overstiger 750.000 kr. 3) Det ydede tilskud vedrører fremme af økologiske aktiviteter, jf. § 23. Stk. 4. GUDP-bestyrelsen kan frafalde krav om tilbagebetaling, hvis tilskud er ydet til en brancheorganisation og lignende, og hvis aktivitetsresultatet udnyttes kommercielt af en bredere kreds end tilskudsmodtager selv.",
      "valid_from": "2024-05-27",
      "valid_to": null
    },
    {
      "provision_ref": "9:43",
      "chapter": "9",
      "section": "43",
      "content": "§ 43. Fastlæggelsen af tilbagebetalingskravet sker på grundlag af en opgørelse over det nettoprovenu, som resultatet af den gennemførte aktivitet har skabt i en periode på 3 år regnet fra projektperiodens afslutning. Stk. 2. Ved det i stk. 1 nævnte nettoprovenu forstås henholdsvis bruttoomsætning, inklusive indtægter oppebåret ved salg eller udnyttelse af licenser og knowhow, fratrukket omsætnings- og produktionsrelaterede omkostninger, hvis resultatet er genstand for omsætning, og bruttoomsætning fratrukket omsætnings- og produktionsrelaterede omkostninger, hvis resultatet anvendes i produktionen af en anden omsættelig vare, tjenesteydelse eller lign. Stk. 3. Opgørelsen foretages på et særligt skema, som er tilgængeligt på GUDP’s hjemmeside.",
      "valid_from": "2024-05-27",
      "valid_to": null
    },
    {
      "provision_ref": "9:44",
      "chapter": "9",
      "section": "44",
      "content": "§ 44. Opgørelsen, jf. § 43, stk. 1, skal være attesteret af en statsautoriseret eller registreret revisor. Stk. 2. Hvis tilsagnshaver er en offentlig forskningsinstitution, skal opgørelser være ledelsespåtegnet. Med ledelsespåtegning menes påtegning af den ledelsesansvarlige, eller den der er bemyndiget af den ledelsesansvarlige til at underskrive.",
      "valid_from": "2024-05-27",
      "valid_to": null
    },
    {
      "provision_ref": "9:45",
      "chapter": "9",
      "section": "45",
      "content": "§ 45. Opgørelsen skal være GUDP Sekretariatet i hænde senest 3 år og 3 måneder efter den i tilsagn om tilskud fastsatte dato for projektperiodens afslutning, ellers kræves tilskuddet tilbagebetalt. Stk. 2. GUDP-bestyrelsen kan fravige den i stk. 1 nævnte frist.",
      "valid_from": "2024-05-27",
      "valid_to": null
    },
    {
      "provision_ref": "9:46",
      "chapter": "9",
      "section": "46",
      "content": "§ 46. Tilskud tilbagebetales med tillæg af renter, hvis ikke GUDP Sekretariatet har modtaget tilbagebetalingsbeløbet senest 30 dage efter, at krav om tilbagebetaling er fremsat over for tilsagnshaver. Stk. 2. Rentetillæg beregnes med den referencesats med tillæg, der er fastsat i renteloven. Rentetillægget udgør mindst 50 kr.",
      "valid_from": "2024-05-27",
      "valid_to": null
    },
    {
      "provision_ref": "10:47",
      "chapter": "10",
      "section": "47",
      "content": "§ 47. Tilsagn om tilskud skal tilbagebetales, hvis 1) ansøger har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter GUDP-lovens § 17, stk. 2, 3) tilsagnshaver ikke opfylder sin oplysningspligt efter GUDP-loven § 16, 4) aktiviteten ikke gennemføres i overensstemmelse med tilsagnet, eller 5) betingelserne for tilskud ikke er opfyldt.",
      "valid_from": "2024-05-27",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Bekendtgørelsen træder i kraft den 1. juli 2024. Stk. 2. Bekendtgørelse nr. 1433 af 28. november 2023 om Grønt Udviklings- og Demonstrationsprogram ophæves. Stk. 3. Bekendtgørelsen finder ikke anvendelse på tilsagn ydet på baggrund af ansøgninger indgivet inden den 4. juni 2024. For disse tilsagn finder bekendtgørelse nr. 1433 af 28. november 2023 om Grønt Udviklings- og Demonstrationsprogram fortsat anvendelse. Stk. 4. Bekendtgørelsen finder ikke anvendelse på tilsagn ydet på baggrund af ansøgninger indgivet i perioden d. 6. juni 2023 til og med d. 31. december 2023. For disse tilsagn finder bekendtgørelse nr. 963 af 27. juni 2023 om Grønt Udviklings- og Demonstrationsprogram fortsat anvendelse. Stk. 5. §§ 42-46 i bekendtgørelse nr. 963 af 27. juni 2023 om Grønt Udviklings- og Demonstrationsprogram finder fortsat anvendelse for tilsagn ydet efter følgende bekendtgørelser: 1) Bekendtgørelse nr. 988 af 23. juni 2022 om Grønt Udviklings- og Demonstrationsprogram. 2) Bekendtgørelse nr. 1069 af 13. september 2017 om Grønt Udviklings- og Demonstrationsprogram. 3) Bekendtgørelse nr. 1261 af 24. november 2014 om Grønt Udviklings- og Demonstrationsprogram. 4) Bekendtgørelse nr. 96 af 27. januar 2016 om Grønt Udviklings- og Demonstrationsprogram. 5) Bekendtgørelse nr. 922 af 15. juli 2010 om Grønt Udviklings- og Demonstrationsprogram.",
      "valid_from": "2024-05-27",
      "valid_to": null
    }
  ],
  "definitions": []
}
