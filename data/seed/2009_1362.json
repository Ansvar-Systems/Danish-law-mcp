{
  "id": "2009:1362",
  "type": "statute",
  "title": "Bekendtgørelse om elektronisk kontaktpunkt",
  "short_name": "BEK H#LOKDOK04",
  "status": "in_force",
  "issued_date": "2009-12-15",
  "url": "https://www.retsinformation.dk/eli/lta/2009/1362/xml",
  "description": "Retsinformation source. DocumentId=AU003848; AccessionNumber=B20090136205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bekendtgørelsens anvendelsesområde og definitioner fremgår af § 1 og § 2 i lov nr. 384 af 25. maj 2009 om tjenesteydelser i det indre marked."
    },
    {
      "provision_ref": "2",
      "section": "2",
      "content": "§ 2. Erhvervs- og Byggestyrelsen fører i samarbejde med kompetente myndigheder et elektronisk kontaktpunkt (herefter kvikskranken). Stk. 2. Kvikskranken oprettes på www.virk.dk."
    },
    {
      "provision_ref": "3",
      "section": "3",
      "content": "§ 3. Tjenesteydere fra EU/EØS-lande kan via kvikskranken elektronisk indsende ansøgninger og de dokumenter, der er nødvendige, for at kompetente myndigheder kan behandle en ansøgning om tilladelse til at optage og udøve tjenesteydelsesvirksomhed omfattet af loven."
    },
    {
      "provision_ref": "4",
      "section": "4",
      "content": "§ 4. Erhvervs- og Byggestyrelsen sikrer, at kompetente myndigheder med ordninger på kvikskranken via kvikskranken har adgang til de indsendte ansøgninger og dokumenter inden for deres område. Stk. 2. Kompetente myndigheder med ordninger på kvikskranken meddeler Erhvervs- og Byggestyrelsen: 1) En eller flere e-mail-adresser, hvortil meddelelse om ansøgninger til kvikskranken kan sendes, og 2) en eller flere kontaktpersoner, der skal have adgang til indsendte ansøgninger inden for deres område."
    },
    {
      "provision_ref": "5",
      "section": "5",
      "content": "§ 5. Kompetente myndigheder med ordninger på kvikskranken skal sikre, at følgende oplysninger om deres tilladelsesordninger fremstår opdateret på kvikskranken: 1) Ansøgningsblanketter. 2) Vejledninger. 3) Alle krav, der stilles til tjenesteydere. 4) Kontaktoplysninger, herunder navn, adresse, telefonnummer, e-mail-adresser og hjemmeside på kompetente myndigheder. 5) Hvordan og på hvilke vilkår man får adgang til offentlige registre og databaser over tjenesteydere og tjenesteydelser. 6) Klagemuligheder, der er alment tilgængelige i tilfælde af tvister mellem de kompetente myndigheder og tjenesteyderen. 7) Kontaktoplysninger, herunder navn, adresse, telefonnummer, e-mail-adresse og hjemmeside på relevante sammenslutninger og organisationer ud over de kompetente myndigheder, hvor tjenesteydere og tjenestemodtagere kan få praktisk bistand. Stk. 2. De i stk. 1 nævnte oplysninger skal være tilgængelige på engelsk. Stk. 3. De i stk. 1 nævnte oplysninger skal opdateres efter gældende retningslinjer fastsat af Erhvervs- og Byggestyrelsen."
    },
    {
      "provision_ref": "6",
      "section": "6",
      "content": "§ 6. Ansøgninger og dokumenter kan indsendes via kvikskranken som skannede ansøgninger og dokumenter med skannede underskrifter, medmindre de kompetente myndigheder i overensstemmelse med lovens § 7 stiller krav om originale dokumenter eller bekræftede kopier. Stk. 2. Der kan ikke stilles krav om, at ansøgninger eller dokumenter udstedt i et andet EU/EØS-land er oversat ved autoriseret oversætter, medmindre det følger af andre EU-retsakter, tvingende almene hensyn eller dokumenter omfattet af lovens § 7, stk. 4."
    },
    {
      "provision_ref": "7",
      "section": "7",
      "content": "§ 7. Den af kompetente myndigheder fastsatte tidsfrist for behandling af en ansøgning om at optage og udøve tjenesteydelsesvirksomhed her i landet regnes fra det tidspunkt, hvor en komplet ansøgning indeholdende al relevant dokumentation er modtaget i kvikskranken."
    },
    {
      "provision_ref": "8",
      "section": "8",
      "content": "§ 8. Ansøgninger om optagelse og udøvelse af tjenesteydelsesvirksomhed, der er indgivet elektronisk via kvikskranken, besvares elektronisk af den kompetente myndighed, såfremt ansøger har anført en e-mail-adresse, hvortil svaret kan sendes."
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 28. december 2009."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bekendtgørelsens anvendelsesområde og definitioner fremgår af § 1 og § 2 i lov nr. 384 af 25. maj 2009 om tjenesteydelser i det indre marked.",
      "valid_from": "2009-12-15",
      "valid_to": null
    },
    {
      "provision_ref": "2",
      "section": "2",
      "content": "§ 2. Erhvervs- og Byggestyrelsen fører i samarbejde med kompetente myndigheder et elektronisk kontaktpunkt (herefter kvikskranken). Stk. 2. Kvikskranken oprettes på www.virk.dk.",
      "valid_from": "2009-12-15",
      "valid_to": null
    },
    {
      "provision_ref": "3",
      "section": "3",
      "content": "§ 3. Tjenesteydere fra EU/EØS-lande kan via kvikskranken elektronisk indsende ansøgninger og de dokumenter, der er nødvendige, for at kompetente myndigheder kan behandle en ansøgning om tilladelse til at optage og udøve tjenesteydelsesvirksomhed omfattet af loven.",
      "valid_from": "2009-12-15",
      "valid_to": null
    },
    {
      "provision_ref": "4",
      "section": "4",
      "content": "§ 4. Erhvervs- og Byggestyrelsen sikrer, at kompetente myndigheder med ordninger på kvikskranken via kvikskranken har adgang til de indsendte ansøgninger og dokumenter inden for deres område. Stk. 2. Kompetente myndigheder med ordninger på kvikskranken meddeler Erhvervs- og Byggestyrelsen: 1) En eller flere e-mail-adresser, hvortil meddelelse om ansøgninger til kvikskranken kan sendes, og 2) en eller flere kontaktpersoner, der skal have adgang til indsendte ansøgninger inden for deres område.",
      "valid_from": "2009-12-15",
      "valid_to": null
    },
    {
      "provision_ref": "5",
      "section": "5",
      "content": "§ 5. Kompetente myndigheder med ordninger på kvikskranken skal sikre, at følgende oplysninger om deres tilladelsesordninger fremstår opdateret på kvikskranken: 1) Ansøgningsblanketter. 2) Vejledninger. 3) Alle krav, der stilles til tjenesteydere. 4) Kontaktoplysninger, herunder navn, adresse, telefonnummer, e-mail-adresser og hjemmeside på kompetente myndigheder. 5) Hvordan og på hvilke vilkår man får adgang til offentlige registre og databaser over tjenesteydere og tjenesteydelser. 6) Klagemuligheder, der er alment tilgængelige i tilfælde af tvister mellem de kompetente myndigheder og tjenesteyderen. 7) Kontaktoplysninger, herunder navn, adresse, telefonnummer, e-mail-adresse og hjemmeside på relevante sammenslutninger og organisationer ud over de kompetente myndigheder, hvor tjenesteydere og tjenestemodtagere kan få praktisk bistand. Stk. 2. De i stk. 1 nævnte oplysninger skal være tilgængelige på engelsk. Stk. 3. De i stk. 1 nævnte oplysninger skal opdateres efter gældende retningslinjer fastsat af Erhvervs- og Byggestyrelsen.",
      "valid_from": "2009-12-15",
      "valid_to": null
    },
    {
      "provision_ref": "6",
      "section": "6",
      "content": "§ 6. Ansøgninger og dokumenter kan indsendes via kvikskranken som skannede ansøgninger og dokumenter med skannede underskrifter, medmindre de kompetente myndigheder i overensstemmelse med lovens § 7 stiller krav om originale dokumenter eller bekræftede kopier. Stk. 2. Der kan ikke stilles krav om, at ansøgninger eller dokumenter udstedt i et andet EU/EØS-land er oversat ved autoriseret oversætter, medmindre det følger af andre EU-retsakter, tvingende almene hensyn eller dokumenter omfattet af lovens § 7, stk. 4.",
      "valid_from": "2009-12-15",
      "valid_to": null
    },
    {
      "provision_ref": "7",
      "section": "7",
      "content": "§ 7. Den af kompetente myndigheder fastsatte tidsfrist for behandling af en ansøgning om at optage og udøve tjenesteydelsesvirksomhed her i landet regnes fra det tidspunkt, hvor en komplet ansøgning indeholdende al relevant dokumentation er modtaget i kvikskranken.",
      "valid_from": "2009-12-15",
      "valid_to": null
    },
    {
      "provision_ref": "8",
      "section": "8",
      "content": "§ 8. Ansøgninger om optagelse og udøvelse af tjenesteydelsesvirksomhed, der er indgivet elektronisk via kvikskranken, besvares elektronisk af den kompetente myndighed, såfremt ansøger har anført en e-mail-adresse, hvortil svaret kan sendes.",
      "valid_from": "2009-12-15",
      "valid_to": null
    },
    {
      "provision_ref": "9",
      "section": "9",
      "content": "§ 9. Bekendtgørelsen træder i kraft den 28. december 2009.",
      "valid_from": "2009-12-15",
      "valid_to": null
    }
  ],
  "definitions": []
}
