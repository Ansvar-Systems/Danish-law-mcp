{
  "id": "2023:1660",
  "type": "statute",
  "title": "Bekendtgørelse om bovin virus diarré",
  "short_name": "BEK H#LOKDOK04",
  "status": "in_force",
  "issued_date": "2023-12-11",
  "url": "https://www.retsinformation.dk/eli/lta/2023/1660/xml",
  "description": "Retsinformation source. DocumentId=DC001426; AccessionNumber=B20230166005; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på opdrættede kvæg, bison og bøfler (hhv. Bos ssp., Bison ssp. og Bubalus ssp.). Stk. 2. Bekendtgørelsen supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 af 9. marts 2016 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Besætning: Dyr og avlsmateriale på en virksomhed, som er af samme dyreart, som anvendes til samme formål, og som har samme operatør. 2) Besætningsområde: De arealer og rum, som benyttes i den daglige drift og pasning af besætningen. 3) BVD: Infektion med det virus, som kan forårsage sygdommene bovin virus diarré og Mucosal Disease. Stk. 2. Definitionerne i de i § 1 nævnte forordninger finder anvendelse i denne bekendtgørelse."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Anmeldepligt og prøveudtagning ved mistanke om BVD er fastsat i bekendtgørelse om lister over smitsomme sygdomme til lov om hold af dyr og anmeldepligt af sygdommene. Stk. 2. Prøver, der udtages, i medfør af stk. 1 skal indsendes til undersøgelse på det nationale referencelaboratorium eller et laboratorium, der er officielt udpeget af Fødevarestyrelsen til at foretage den pågældende analyse."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når der i en virksomhed er mistanke om eller konstateret smitte med BVD-virus, pålægges relevante besætninger i virksomheden et offentligt tilsyn, der foruden de restriktioner, der pålægges i henhold til forordning (EU) 2016/429 og forordning (EU) 2020/689, bl.a. kan omfatte følgende: 1) Forbud mod at kvæg, bison og bøfler går på udearealer uden Fødevarestyrelsen tilladelse. 2) Forbud mod at lade køer eller kvier kælve på græs. 3) Påbud om, at mælk fra mistænkte eller smittede virksomheder tilbageholdes på virksomheden og anvendes efter Fødevarestyrelsens anvisning. 4) Påbud om særlige forholdsregler ved håndtering og udbringning af husdyrgødning. 5) Påbud om anvendelsen af kontaminerede arealer og foderafgrøder. 6) Påbud om behandling og fjernelse af foder og halm fra virksomheden. 7) Påbud om at foretage gnaver- og insektbekæmpelse på virksomheden. 8) Påbud om at operatøren skal sikre, at dyr fra en virksomhed, der er mistænkt for eller smittet med BVD-virus, kun kan flyttes fra virksomheden, efter tilladelse fra Fødevarestyrelsen, hvis de føres direkte til slagteri. 9) Påbud om at dyr, som flyttes direkte til slagtning, skal være ledsaget af en af Fødevarestyrelsen udstedt passerseddel. 10) Påbud om at transporten af dyr, som flyttes til slagtning, skal tilrettelægges sådan, at dyrene hverken kommer direkte eller indirekte i kontakt med dyr fra virksomheder, der anses som værende fri for BVD-virus. Stk. 2. Hvis dyr i virksomheden er smittet med BVD-virus, skal operatøren inden 45 dage have udarbejdet en handlingsplan for sanering af BVD. Handlingsplanen skal godkendes af Fødevarestyrelsen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Mejerierne skal udtage leverandørmælkeprøver fra alle mælkeleverende besætninger til undersøgelse for antistoffer mod BVD-virus efter et overvågningsprogram godkendt af Fødevarestyrelsen og i overensstemmelse med bilag IV, del VI, kapitel 2, afsnit 2, stk. 1 , til forordning (EU) 2020/689 og artikel 269 i forordning (EU) 2016/429. Prøverne skal indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Stk. 2. Mejerierne skal hver måned udtage og indsende leverandørmælkeprøver til undersøgelse for antistoffer mod BVD-virus fra alle mælkeleverende besætninger, hvori der er indsat kvæg fra EU- og samhandelslande eller tredjelande, i de følgende 12 måneder fra indførslen. Prøverne skal indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Stk. 3. Operatørerne af en mælkeleverende besætning, der leverer mælk til et mejeri, som ikke er beliggende her i landet, skal sikre, at de mælkeprøver, der er nævnt i stk. 1 og 2, udtages og indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Prøverne skal udtages af en uvildig person og udtages som en repræsentativ prøve af tankmælken. Indsendelsen af mælkeprøver skal ske efter aftale med laboratoriet og på en sådan måde, at mælken kan undersøges, når den ankommer til laboratoriet."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Slagterierne skal udtage en slagteblodprøve fra alle ikke-mælkeleverende besætninger, der har leveret dyr til slagtning til undersøgelse for antistoffer mod BVD-virus efter et overvågningsprogram godkendt af Fødevarestyrelsen og i overensstemmelse med bilag IV, del VI, kapitel 2, afsnit 2, stk. 1 , til forordning (EU) 2020/689 og artikel 269 i forordning (EU) 2016/429. Prøverne skal indsendes til undersøgelse på et et laboratorium, der er officielt udpeget af Fødevarestyrelsen til at foretage den pågældende analyse. Stk. 2. Operatøren af en ikke-mælkeleverende besætning, hvori der er indsat kvæg fra EU- og samhandelslande eller tredjelande, skal sikre, at der hver måned i de følgende 12 måneder fra indførslen udtages og indsendes en blodprøve fra to dyr til undersøgelse for antistoffer mod BVD-virus. Hvis der slagtes dyr fra besætningen, kan blodprøverne udtages som slagteblodprøver. Prøverne skal indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Stk. 3. De blodprøver, der er nævnt i stk. 1 og 2, skal efter udtagelse opbevares på køl og sendes til undersøgelse senest 4 hverdage efter udtagelsen. Stk. 4. Slagterierne skal etablere rutiner til kontrol af de leverede dyrs oprindelse og identitet samt udtagning og fremsendelse af blodprøver. På prøvebeholdere og eventuelle tilhørende blanketter skal stregkoden med reference til dyrets identifikationskode kunne aflæses maskinelt."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Mejerierne og slagterierne skal sikre, at det officielle laboratorium elektronisk overfører positive og negative resultater af de undersøgelser, der er nævnt i de i § 5, stk. 1-3 og § 6, stk. 1 og stk. 2, til Den Centrale Danske Kvægdatabase, senest den førstkommende arbejdsdag efter, at resultatet foreligger."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Operatøren af en besætning, der har indført kvæg fra EU- og samhandelslande eller tredjelande, skal efter anmodning fra Fødevarestyrelsen give oplysninger om prøveresultater fra besætningen."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Operatøren, der holder kvæg, bison eller bøfler, skal gøre alle personer, der kommer ind på besætningsområdet, eller i øvrigt kommer i kontakt med dyrene, opmærksom på, hvis der er mistanke om eller konstateret smitte med BVD-virus."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Prøver udtaget i henhold til artikel 76 i forordning nr. 2016/429 kan af Fødevarestyrelsen anvendes til overvågning for andre sygdomme."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Vaccination imod BVD er forbudt."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun finde sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Med bøde straffes den, der 1) overtræder § 11, 2) undlader at efterkomme påbud eller overtræder forbud udstedt i medfør af § 4, stk. 1, eller 3) undlader af efterkomme § 3, stk. 2, § 4, stk. 2, eller §§ 5-9. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft 3. januar 2024. Stk. 2. Bekendtgørelse nr. 1449 af 12. december 2019 om BVD hos kvæg ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse finder anvendelse på opdrættede kvæg, bison og bøfler (hhv. Bos ssp., Bison ssp. og Bubalus ssp.). Stk. 2. Bekendtgørelsen supplerer: 1) Europa-Parlamentets og Rådets forordning (EU) 2016/429 af 9. marts 2016 om overførbare dyresygdomme og om ændring og ophævelse af visse retsakter på området for dyresundhed (“dyresundhedsloven”). 2) Kommissionens delegerede forordning (EU) 2020/689 af 17. december 2019 om supplerende regler til Europa-Parlamentets og Rådets forordning (EU) 2016/429 af 9. marts 2016 for så vidt angår regler om overvågning, udryddelsesprogrammer og status som sygdomsfri for visse listeopførte og nye sygdomme.",
      "valid_from": "2023-12-11",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Besætning: Dyr og avlsmateriale på en virksomhed, som er af samme dyreart, som anvendes til samme formål, og som har samme operatør. 2) Besætningsområde: De arealer og rum, som benyttes i den daglige drift og pasning af besætningen. 3) BVD: Infektion med det virus, som kan forårsage sygdommene bovin virus diarré og Mucosal Disease. Stk. 2. Definitionerne i de i § 1 nævnte forordninger finder anvendelse i denne bekendtgørelse.",
      "valid_from": "2023-12-11",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Anmeldepligt og prøveudtagning ved mistanke om BVD er fastsat i bekendtgørelse om lister over smitsomme sygdomme til lov om hold af dyr og anmeldepligt af sygdommene. Stk. 2. Prøver, der udtages, i medfør af stk. 1 skal indsendes til undersøgelse på det nationale referencelaboratorium eller et laboratorium, der er officielt udpeget af Fødevarestyrelsen til at foretage den pågældende analyse.",
      "valid_from": "2023-12-11",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Når der i en virksomhed er mistanke om eller konstateret smitte med BVD-virus, pålægges relevante besætninger i virksomheden et offentligt tilsyn, der foruden de restriktioner, der pålægges i henhold til forordning (EU) 2016/429 og forordning (EU) 2020/689, bl.a. kan omfatte følgende: 1) Forbud mod at kvæg, bison og bøfler går på udearealer uden Fødevarestyrelsen tilladelse. 2) Forbud mod at lade køer eller kvier kælve på græs. 3) Påbud om, at mælk fra mistænkte eller smittede virksomheder tilbageholdes på virksomheden og anvendes efter Fødevarestyrelsens anvisning. 4) Påbud om særlige forholdsregler ved håndtering og udbringning af husdyrgødning. 5) Påbud om anvendelsen af kontaminerede arealer og foderafgrøder. 6) Påbud om behandling og fjernelse af foder og halm fra virksomheden. 7) Påbud om at foretage gnaver- og insektbekæmpelse på virksomheden. 8) Påbud om at operatøren skal sikre, at dyr fra en virksomhed, der er mistænkt for eller smittet med BVD-virus, kun kan flyttes fra virksomheden, efter tilladelse fra Fødevarestyrelsen, hvis de føres direkte til slagteri. 9) Påbud om at dyr, som flyttes direkte til slagtning, skal være ledsaget af en af Fødevarestyrelsen udstedt passerseddel. 10) Påbud om at transporten af dyr, som flyttes til slagtning, skal tilrettelægges sådan, at dyrene hverken kommer direkte eller indirekte i kontakt med dyr fra virksomheder, der anses som værende fri for BVD-virus. Stk. 2. Hvis dyr i virksomheden er smittet med BVD-virus, skal operatøren inden 45 dage have udarbejdet en handlingsplan for sanering af BVD. Handlingsplanen skal godkendes af Fødevarestyrelsen.",
      "valid_from": "2023-12-11",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Mejerierne skal udtage leverandørmælkeprøver fra alle mælkeleverende besætninger til undersøgelse for antistoffer mod BVD-virus efter et overvågningsprogram godkendt af Fødevarestyrelsen og i overensstemmelse med bilag IV, del VI, kapitel 2, afsnit 2, stk. 1 , til forordning (EU) 2020/689 og artikel 269 i forordning (EU) 2016/429. Prøverne skal indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Stk. 2. Mejerierne skal hver måned udtage og indsende leverandørmælkeprøver til undersøgelse for antistoffer mod BVD-virus fra alle mælkeleverende besætninger, hvori der er indsat kvæg fra EU- og samhandelslande eller tredjelande, i de følgende 12 måneder fra indførslen. Prøverne skal indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Stk. 3. Operatørerne af en mælkeleverende besætning, der leverer mælk til et mejeri, som ikke er beliggende her i landet, skal sikre, at de mælkeprøver, der er nævnt i stk. 1 og 2, udtages og indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Prøverne skal udtages af en uvildig person og udtages som en repræsentativ prøve af tankmælken. Indsendelsen af mælkeprøver skal ske efter aftale med laboratoriet og på en sådan måde, at mælken kan undersøges, når den ankommer til laboratoriet.",
      "valid_from": "2023-12-11",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Slagterierne skal udtage en slagteblodprøve fra alle ikke-mælkeleverende besætninger, der har leveret dyr til slagtning til undersøgelse for antistoffer mod BVD-virus efter et overvågningsprogram godkendt af Fødevarestyrelsen og i overensstemmelse med bilag IV, del VI, kapitel 2, afsnit 2, stk. 1 , til forordning (EU) 2020/689 og artikel 269 i forordning (EU) 2016/429. Prøverne skal indsendes til undersøgelse på et et laboratorium, der er officielt udpeget af Fødevarestyrelsen til at foretage den pågældende analyse. Stk. 2. Operatøren af en ikke-mælkeleverende besætning, hvori der er indsat kvæg fra EU- og samhandelslande eller tredjelande, skal sikre, at der hver måned i de følgende 12 måneder fra indførslen udtages og indsendes en blodprøve fra to dyr til undersøgelse for antistoffer mod BVD-virus. Hvis der slagtes dyr fra besætningen, kan blodprøverne udtages som slagteblodprøver. Prøverne skal indsendes til undersøgelse på et laboratorium, der er officielt udpeget af Fødevarestyrelsen til at foretage den pågældende analyse. Stk. 3. De blodprøver, der er nævnt i stk. 1 og 2, skal efter udtagelse opbevares på køl og sendes til undersøgelse senest 4 hverdage efter udtagelsen. Stk. 4. Slagterierne skal etablere rutiner til kontrol af de leverede dyrs oprindelse og identitet samt udtagning og fremsendelse af blodprøver. På prøvebeholdere og eventuelle tilhørende blanketter skal stregkoden med reference til dyrets identifikationskode kunne aflæses maskinelt.",
      "valid_from": "2023-12-11",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Mejerierne og slagterierne skal sikre, at det officielle laboratorium elektronisk overfører positive og negative resultater af de undersøgelser, der er nævnt i de i § 5, stk. 1-3 og § 6, stk. 1 og stk. 2, til Den Centrale Danske Kvægdatabase, senest den førstkommende arbejdsdag efter, at resultatet foreligger.",
      "valid_from": "2023-12-11",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Operatøren af en besætning, der har indført kvæg fra EU- og samhandelslande eller tredjelande, skal efter anmodning fra Fødevarestyrelsen give oplysninger om prøveresultater fra besætningen.",
      "valid_from": "2023-12-11",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Operatøren, der holder kvæg, bison eller bøfler, skal gøre alle personer, der kommer ind på besætningsområdet, eller i øvrigt kommer i kontakt med dyrene, opmærksom på, hvis der er mistanke om eller konstateret smitte med BVD-virus.",
      "valid_from": "2023-12-11",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. Prøver udtaget i henhold til artikel 76 i forordning nr. 2016/429 kan af Fødevarestyrelsen anvendes til overvågning for andre sygdomme.",
      "valid_from": "2023-12-11",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Vaccination imod BVD er forbudt.",
      "valid_from": "2023-12-11",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Godtgørelse af afholdte udgifter til udførelse af foranstaltninger truffet i medfør af denne bekendtgørelse og erstatning kan kun finde sted i den udstrækning og på de betingelser, der er fastsat i bekendtgørelse om erstatning og udgifter ved bekæmpelse og forebyggelse af husdyrsygdomme.",
      "valid_from": "2023-12-11",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Med bøde straffes den, der 1) overtræder § 11, 2) undlader at efterkomme påbud eller overtræder forbud udstedt i medfør af § 4, stk. 1, eller 3) undlader af efterkomme § 3, stk. 2, § 4, stk. 2, eller §§ 5-9. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2023-12-11",
      "valid_to": null
    },
    {
      "provision_ref": "1:14",
      "chapter": "1",
      "section": "14",
      "content": "§ 14. Bekendtgørelsen træder i kraft 3. januar 2024. Stk. 2. Bekendtgørelse nr. 1449 af 12. december 2019 om BVD hos kvæg ophæves.",
      "valid_from": "2023-12-11",
      "valid_to": null
    }
  ],
  "definitions": []
}
