{
  "id": "2019:1393",
  "type": "statute",
  "title": "Bekendtgørelse om bekæmpelse af smitsom svinelammelse (Teschener syge)",
  "short_name": "BEK H#LOKDOK04",
  "status": "in_force",
  "issued_date": "2019-12-12",
  "url": "https://www.retsinformation.dk/eli/lta/2019/1393/xml",
  "description": "Retsinformation source. DocumentId=CK002281; AccessionNumber=B20190139305; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører bekæmpelse af smitsom svinelammelse (Teschener syge)."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares sæd, oocytter og embryoner fra svin midlertidigt eller permanent, undtagen: 1) husstande, hvor der udelukkende holdes selskabsdyr, eller 2) dyrlægepraksis eller -klinik."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejeren eller brugeren af en besætning skal straks tilkalde en dyrlæge ved mistanke om smitsom svinelammelse, såfremt der hos svin iagttages følgende symptomer: 1) indledningsvis feber, nedstemthed, nedsat ædelyst og milde diarrétilfælde, der som regel efterfølges af ukoordinerede bevægelser, der udvikler sig til lammelse af bagparten. I slutfasen ses kramper og bevidstløshed, eller 2) der forekommer høj dødelighed. Stk. 2. Hvis dyrlægen efter undersøgelsen ikke kan afkræfte mistanken om smitsom svinelammelse, skal dyrlægen straks underrette Fødevarestyrelsen om mistanken."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den, der får mistanke om forekomst af smitsom svinelammelse hos vildtlevende svin, skal straks anmelde det til Fødevarestyrelsen."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ejeren eller brugeren skal ved mistanke om smitte med smitsom svinelammelse, indtil Fødevarestyrelsen har besigtiget husdyrbruget, påse, at ingen svin flyttes til eller fra husdyrbruget."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen anser et husdyrbrug for at være smittet med smitsom svinelammelse, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Teschen virus tilhørende enterovirus serotype 1 i materiale fra svin på husdyrbruget."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Fødevarestyrelsen kan pålægge et husdyrbrug, hvor der forefindes svin, der mistænkes for eller er smittet med smitsom svinelammelse, et offentligt tilsyn. Det offentlige tilsyn kan omfatte, at: 1) dyr til levebrug ikke må fjernes fra besætningen, 2) dyr kun må flyttes direkte til slagtning på et slagteri, der er godkendt af Fødevarestyrelsen. Dyrene skal ledsages af en passérseddel udstedt af Fødevarestyrelsen, eller til destruktion, 3) nye svin ikke må tilføres besætningen, 4) lade dyr slagte bl.a. i diagnostisk øjemed, eller slagte eller nedslå som led i bekæmpelse af smitsom svinelammelse, 5) der træffes forholdsregler, der har betydning for kontrollen med og bekæmpelsen af smitsom svinelammelse, herunder opstaldning, udbringning af gødning samt anvendelse af muligt kontaminerede afgrøder, 6) ejeren eller brugeren skal påse, at alle svin holdes i deres stalde eller lukkes inde andetsteds, hvor de er isoleret, 7) dyr, der dør eller aflives, undersøges af en dyrlæge, medmindre Fødevarestyrelsen har meddelt fritagelse herfor, 8) lade husdyrbruget undergå en epidemiologisk undersøgelse i henhold til § 10, eller 9) ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsen anvisning. Stk. 2. Ejeren eller brugeren skal sørge for, at der sker desinfektion ved ind- og udgange til de stalde, hvori svin opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal, efter Fødevarestyrelsens anvisning, træffe foranstaltninger til at mindske risiko for spredning af sygdommen. Stk. 3. Tilsynet ophæves af Fødevarestyrelsen, når mistanken om smitsom svinelammelse på husdyrbruget er endeligt afkræftet."
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Foranstaltningerne i § 7 kan ligeledes finde anvendelse på husdyrbrug, hvis geografiske beliggenhed eller kontakt med det mistænkte eller smittede husdyrbrug giver Fødevarestyrelsen anledning til mistanke om en eventuel smittespredning."
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ejeren eller brugeren af en svinebesætning, der er smittet med smitsom svinelammelse, skal foretage rengøring og desinfektion af ejendommen efter Fødevarestyrelsens anvisning. Stk. 2. Genindsættelse af svin på ejendommen må tidligst ske efter, at den i stk. 1 nævnte rengøring og desinfektion af ejendommen er godkendt af Fødevarestyrelsen."
    },
    {
      "provision_ref": "1:10",
      "chapter": "1",
      "section": "10",
      "content": "§ 10. En epidemiologisk undersøgelse iværksat i medfør af denne bekendtgørelse omfatter: 1) Det tidsrum, hvor der kan være forekommet smitsom svinelammelse på husdyrbruget. 2) Oplysninger om mulig oprindelse af smitsom svinelammelse på husdyrbruget samt identifikation af andre husdyrbrug, hvor der findes svin, som kan være blevet smittede ad samme vej. 3) Oplysninger om flytninger af svin fra eller til husdyrbrug, herunder fjernelse af døde svin."
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Det er ikke tilladt at vaccinere mod smitsom svinelammelse."
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Med bøde straffes den, der: 1) overtræder § 3 stk. 2, §§ 4-5, § 7, stk. 1, eller § 9, stk. 2, eller 2) tilsidesætter anvisninger eller vilkår fastsat i medfør af § 7, stk. 1, nr. 9, § 7, stk. 2, eller § 9, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. januar 2020. Stk. 2. Bekendtgørelse nr. 688 af 28. juli 2003 om bekæmpelse af smitsom svinelammelse (Teschener syge) ophæves."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse vedrører bekæmpelse af smitsom svinelammelse (Teschener syge).",
      "valid_from": "2019-12-12",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares sæd, oocytter og embryoner fra svin midlertidigt eller permanent, undtagen: 1) husstande, hvor der udelukkende holdes selskabsdyr, eller 2) dyrlægepraksis eller -klinik.",
      "valid_from": "2019-12-12",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Ejeren eller brugeren af en besætning skal straks tilkalde en dyrlæge ved mistanke om smitsom svinelammelse, såfremt der hos svin iagttages følgende symptomer: 1) indledningsvis feber, nedstemthed, nedsat ædelyst og milde diarrétilfælde, der som regel efterfølges af ukoordinerede bevægelser, der udvikler sig til lammelse af bagparten. I slutfasen ses kramper og bevidstløshed, eller 2) der forekommer høj dødelighed. Stk. 2. Hvis dyrlægen efter undersøgelsen ikke kan afkræfte mistanken om smitsom svinelammelse, skal dyrlægen straks underrette Fødevarestyrelsen om mistanken.",
      "valid_from": "2019-12-12",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Den, der får mistanke om forekomst af smitsom svinelammelse hos vildtlevende svin, skal straks anmelde det til Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Ejeren eller brugeren skal ved mistanke om smitte med smitsom svinelammelse, indtil Fødevarestyrelsen har besigtiget husdyrbruget, påse, at ingen svin flyttes til eller fra husdyrbruget.",
      "valid_from": "2019-12-12",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Fødevarestyrelsen anser et husdyrbrug for at være smittet med smitsom svinelammelse, når det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, har påvist Teschen virus tilhørende enterovirus serotype 1 i materiale fra svin på husdyrbruget.",
      "valid_from": "2019-12-12",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Fødevarestyrelsen kan pålægge et husdyrbrug, hvor der forefindes svin, der mistænkes for eller er smittet med smitsom svinelammelse, et offentligt tilsyn. Det offentlige tilsyn kan omfatte, at: 1) dyr til levebrug ikke må fjernes fra besætningen, 2) dyr kun må flyttes direkte til slagtning på et slagteri, der er godkendt af Fødevarestyrelsen. Dyrene skal ledsages af en passérseddel udstedt af Fødevarestyrelsen, eller til destruktion, 3) nye svin ikke må tilføres besætningen, 4) lade dyr slagte bl.a. i diagnostisk øjemed, eller slagte eller nedslå som led i bekæmpelse af smitsom svinelammelse, 5) der træffes forholdsregler, der har betydning for kontrollen med og bekæmpelsen af smitsom svinelammelse, herunder opstaldning, udbringning af gødning samt anvendelse af muligt kontaminerede afgrøder, 6) ejeren eller brugeren skal påse, at alle svin holdes i deres stalde eller lukkes inde andetsteds, hvor de er isoleret, 7) dyr, der dør eller aflives, undersøges af en dyrlæge, medmindre Fødevarestyrelsen har meddelt fritagelse herfor, 8) lade husdyrbruget undergå en epidemiologisk undersøgelse i henhold til § 10, eller 9) ejeren eller brugeren skal iværksætte skadedyrsbekæmpelse, såfremt Fødevarestyrelsen finder det nødvendigt. Bekæmpelsen skal ske efter Fødevarestyrelsen anvisning. Stk. 2. Ejeren eller brugeren skal sørge for, at der sker desinfektion ved ind- og udgange til de stalde, hvori svin opholder sig, og ved husdyrbrugets ind- og udgange. Desinfektion skal ske efter Fødevarestyrelsens anvisning. Personer, der skal ind på eller forlader husdyrbruget, skal, efter Fødevarestyrelsens anvisning, træffe foranstaltninger til at mindske risiko for spredning af sygdommen. Stk. 3. Tilsynet ophæves af Fødevarestyrelsen, når mistanken om smitsom svinelammelse på husdyrbruget er endeligt afkræftet.",
      "valid_from": "2019-12-12",
      "valid_to": null
    },
    {
      "provision_ref": "1:8",
      "chapter": "1",
      "section": "8",
      "content": "§ 8. Foranstaltningerne i § 7 kan ligeledes finde anvendelse på husdyrbrug, hvis geografiske beliggenhed eller kontakt med det mistænkte eller smittede husdyrbrug giver Fødevarestyrelsen anledning til mistanke om en eventuel smittespredning.",
      "valid_from": "2019-12-12",
      "valid_to": null
    },
    {
      "provision_ref": "1:9",
      "chapter": "1",
      "section": "9",
      "content": "§ 9. Ejeren eller brugeren af en svinebesætning, der er smittet med smitsom svinelammelse, skal foretage rengøring og desinfektion af ejendommen efter Fødevarestyrelsens anvisning. Stk. 2. Genindsættelse af svin på ejendommen må tidligst ske efter, at den i stk. 1 nævnte rengøring og desinfektion af ejendommen er godkendt af Fødevarestyrelsen.",
      "valid_from": "2019-12-12",
      "valid_to": null
    },
    {
      "provision_ref": "1:10",
      "chapter": "1",
      "section": "10",
      "content": "§ 10. En epidemiologisk undersøgelse iværksat i medfør af denne bekendtgørelse omfatter: 1) Det tidsrum, hvor der kan være forekommet smitsom svinelammelse på husdyrbruget. 2) Oplysninger om mulig oprindelse af smitsom svinelammelse på husdyrbruget samt identifikation af andre husdyrbrug, hvor der findes svin, som kan være blevet smittede ad samme vej. 3) Oplysninger om flytninger af svin fra eller til husdyrbrug, herunder fjernelse af døde svin.",
      "valid_from": "2019-12-12",
      "valid_to": null
    },
    {
      "provision_ref": "1:11",
      "chapter": "1",
      "section": "11",
      "content": "§ 11. Det er ikke tilladt at vaccinere mod smitsom svinelammelse.",
      "valid_from": "2019-12-12",
      "valid_to": null
    },
    {
      "provision_ref": "1:12",
      "chapter": "1",
      "section": "12",
      "content": "§ 12. Med bøde straffes den, der: 1) overtræder § 3 stk. 2, §§ 4-5, § 7, stk. 1, eller § 9, stk. 2, eller 2) tilsidesætter anvisninger eller vilkår fastsat i medfør af § 7, stk. 1, nr. 9, § 7, stk. 2, eller § 9, stk. 1. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2019-12-12",
      "valid_to": null
    },
    {
      "provision_ref": "1:13",
      "chapter": "1",
      "section": "13",
      "content": "§ 13. Bekendtgørelsen træder i kraft den 1. januar 2020. Stk. 2. Bekendtgørelse nr. 688 af 28. juli 2003 om bekæmpelse af smitsom svinelammelse (Teschener syge) ophæves.",
      "valid_from": "2019-12-12",
      "valid_to": null
    }
  ],
  "definitions": []
}
