{
  "id": "2012:1027",
  "type": "statute",
  "title": "Bekendtgørelse om tilskud til offentlig skovrejsning",
  "short_name": "BEK H#LOKDOK04",
  "status": "in_force",
  "issued_date": "2012-11-02",
  "url": "https://www.retsinformation.dk/eli/lta/2012/1027/xml",
  "description": "Retsinformation source. DocumentId=AL002690; AccessionNumber=B20120102705; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Naturstyrelsen kan yde tilskud efter reglerne i denne bekendtgørelse til forøgelse af det offentlige skovareal i Danmark."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilskud kan ydes til: 1) Anlæg af skov på offentligt ejede landbrugsarealer, herunder forberedende jordbehandling, køb af planter, selve plantningen samt hegning. 2) Lokalitetskortlægning og udarbejdelse af tilplantningsplan samt endeligt skovkort i tilknytning til ydelse af tilskud efter nr. 1."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Der kan ikke ydes tilskud efter § 2, 1) hvis arealet allerede er fredskov, eller der i øvrigt er pligt til at etablere skoven i henhold til skovloven eller tinglyste servitutter, 2) hvis arealet allerede er skovbevokset, 3) hvis der er givet tilskud til skovrejsningen efter anden lovgivning, 4) hvis tilplantning, kortlægning osv. er betalt, inden der er givet tilsagn om tilskud hertil, 5) hvis skovens formål er etablering af prydvækster, frugtplantager, pyntegrønt, juletræer, energiafgrøder og lignende bevoksning, der ikke kan betragtes som egentlig skov, eller 6) hvis skoven eller dele af skoven anlægges som en monokultur af en ikke-hjemmehørende nåletræart."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det er en betingelse for, at der kan ydes tilskud efter § 2, at arealet 1) er på mindst 5 ha, i særlige tilfælde dog ned til 2 ha, 2) tilplantes eller tilsås med egnede træarter senest den 31. maj 2014, 3) bliver fredskovspligtigt efter skovlovens § 4, og 4) har været i erhvervsmæssig landbrugsdrift i dyrkningssæsonen forud for ansøgningstidspunktet, eller har været udtaget af drift med tilskud til miljøvenlige jordbrugsforanstaltninger (MVJ) eller efter enkeltbetalingsordningen, jf. Fødevareministeriets lovgivning herom. Stk. 2. Til arealer, der ligger i et område, hvor skovrejsning efter regionplanen eller kommuneplanen er uønsket, kan der kun ydes tilskud efter § 2, hvis der er opnået dispensation til skovrejsningen efter bekendtgørelse nr. 637 af 10. juni 2010 om jordressourcens anvendelse til dyrkning og natur."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Tilskud efter § 2 kan alene ydes til offentlige ejere af landbrugsarealer. En offentlig ejer kan være ministerier, kommuner eller offentlige virksomheder. Stk. 2. Offentlige virksomheder kan f.eks. være vandselskaber og menighedsråd, hvis de 1) er oprettet specielt med henblik på at imødekomme almenhedens behov, dog ikke behov af industriel eller kommerciel karakter, 2) er en juridisk person, og 3) hvis drift enten for størstedelens vedkommende finansieres af staten, regionale eller kommunale myndigheder eller andre offentligretlige organer, eller hvis drift er underlagt disses kontrol, eller hvortil staten, regionale eller lokale myndigheder eller andre offentligretlige organer udpeger mere end halvdelen af medlemmerne i administrations-, ledelses- eller tilsynsorganet. Stk. 3. Ved ejerskifte falder fremtidige ydelser ifølge et tilsagn om tilskud for arealet bort. En ny offentlig ejer, har dog ret til at overtage rettigheder og pligter ifølge tilsagnet."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskud ydes inden for et beløb, der fastsættes på finansloven."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Ansøgning om tilskud skal være modtaget af Naturstyrelsen inden den 1. december 2013. Stk. 2. Ansøgning skal indsendes elektronisk til Naturstyrelsen. Stk. 3. Særligt mangelfulde ansøgninger kan returneres til ansøgeren uden nærmere behandling. Stk. 4. Tilsagn fra Naturstyrelsen gælder i 14 måneder fra den af ansøgeren angivne etableringsdato. Inden for denne tidsramme skal arealet være anlagt med skov, svarende til det i ansøgningen anførte, ellers bortfalder tilsagnet."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilskuddet udbetales i to rater. Første rate udgør ca. 75 % af det samlede tilskudsbeløb. Anden rate udgør ca. 25 % af det samlede tilskudsbeløb. Stk. 2. Første rate udbetales efter anmodning fra ansøgeren er modtaget, og ansøgeren oplyser, at skoven er anlagt. Anden rate udbetales op til 5 år efter udbetaling af første rate efter anmodning fra ansøger, og når Naturstyrelsen vurderer, at plantningen lever op til kravene for tilskuddets udbetaling. Det gælder især krav om en bestemt plantehøjde og antallet af levende træer pr. ha. Stk. 3. Udbetaling sker til en af ansøger angivet bankkonto eller tilsvarende."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Naturstyrelsen fastsætter nærmere regler om 1) ansøgningers og indberetningers form og indhold, 2) ansøgningsrunder, prioritering af tilskudsmidlerne og tilskudssatser, 3) frister for indsendelse af ansøgninger og indberetninger, 4) styrelsens godkendelse af indberetninger, 5) vilkår for tilsagn om tilskud og udbetaling heraf og 6) tilsyn, herunder om opgørelse af arealer, der er ydet tilskud til efter § 2."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilsynet med overholdelse af bekendtgørelsens bestemmelser føres af Naturstyrelsen efter reglerne i skovlovens kapitel 8. Stk. 2. For tilbagebetaling af tilskud gælder EU reglerne, jf. note 1."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. I de tilfælde, der er nævnt i skovlovens § 57, kan udbetalte tilskud kræves helt eller delvis tilbagebetalt med tillæg af renter. Stk. 2. Træffes afgørelse om tilbagebetaling, anses det krævede beløb som forfaldent på brevdatoen for underretning om afgørelsen. Fra denne dag forrentes beløbet i overensstemmelse med renteloven."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Afgørelser truffet efter denne bekendtgørelse kan ikke indbringes for anden administrativ myndighed."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bekendtgørelsen træder i kraft den 8. november 2012."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Naturstyrelsen kan yde tilskud efter reglerne i denne bekendtgørelse til forøgelse af det offentlige skovareal i Danmark.",
      "valid_from": "2012-11-02",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Tilskud kan ydes til: 1) Anlæg af skov på offentligt ejede landbrugsarealer, herunder forberedende jordbehandling, køb af planter, selve plantningen samt hegning. 2) Lokalitetskortlægning og udarbejdelse af tilplantningsplan samt endeligt skovkort i tilknytning til ydelse af tilskud efter nr. 1.",
      "valid_from": "2012-11-02",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Der kan ikke ydes tilskud efter § 2, 1) hvis arealet allerede er fredskov, eller der i øvrigt er pligt til at etablere skoven i henhold til skovloven eller tinglyste servitutter, 2) hvis arealet allerede er skovbevokset, 3) hvis der er givet tilskud til skovrejsningen efter anden lovgivning, 4) hvis tilplantning, kortlægning osv. er betalt, inden der er givet tilsagn om tilskud hertil, 5) hvis skovens formål er etablering af prydvækster, frugtplantager, pyntegrønt, juletræer, energiafgrøder og lignende bevoksning, der ikke kan betragtes som egentlig skov, eller 6) hvis skoven eller dele af skoven anlægges som en monokultur af en ikke-hjemmehørende nåletræart.",
      "valid_from": "2012-11-02",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Det er en betingelse for, at der kan ydes tilskud efter § 2, at arealet 1) er på mindst 5 ha, i særlige tilfælde dog ned til 2 ha, 2) tilplantes eller tilsås med egnede træarter senest den 31. maj 2014, 3) bliver fredskovspligtigt efter skovlovens § 4, og 4) har været i erhvervsmæssig landbrugsdrift i dyrkningssæsonen forud for ansøgningstidspunktet, eller har været udtaget af drift med tilskud til miljøvenlige jordbrugsforanstaltninger (MVJ) eller efter enkeltbetalingsordningen, jf. Fødevareministeriets lovgivning herom. Stk. 2. Til arealer, der ligger i et område, hvor skovrejsning efter regionplanen eller kommuneplanen er uønsket, kan der kun ydes tilskud efter § 2, hvis der er opnået dispensation til skovrejsningen efter bekendtgørelse nr. 637 af 10. juni 2010 om jordressourcens anvendelse til dyrkning og natur.",
      "valid_from": "2012-11-02",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Tilskud efter § 2 kan alene ydes til offentlige ejere af landbrugsarealer. En offentlig ejer kan være ministerier, kommuner eller offentlige virksomheder. Stk. 2. Offentlige virksomheder kan f.eks. være vandselskaber og menighedsråd, hvis de 1) er oprettet specielt med henblik på at imødekomme almenhedens behov, dog ikke behov af industriel eller kommerciel karakter, 2) er en juridisk person, og 3) hvis drift enten for størstedelens vedkommende finansieres af staten, regionale eller kommunale myndigheder eller andre offentligretlige organer, eller hvis drift er underlagt disses kontrol, eller hvortil staten, regionale eller lokale myndigheder eller andre offentligretlige organer udpeger mere end halvdelen af medlemmerne i administrations-, ledelses- eller tilsynsorganet. Stk. 3. Ved ejerskifte falder fremtidige ydelser ifølge et tilsagn om tilskud for arealet bort. En ny offentlig ejer, har dog ret til at overtage rettigheder og pligter ifølge tilsagnet.",
      "valid_from": "2012-11-02",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Tilskud ydes inden for et beløb, der fastsættes på finansloven.",
      "valid_from": "2012-11-02",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Ansøgning om tilskud skal være modtaget af Naturstyrelsen inden den 1. december 2013. Stk. 2. Ansøgning skal indsendes elektronisk til Naturstyrelsen. Stk. 3. Særligt mangelfulde ansøgninger kan returneres til ansøgeren uden nærmere behandling. Stk. 4. Tilsagn fra Naturstyrelsen gælder i 14 måneder fra den af ansøgeren angivne etableringsdato. Inden for denne tidsramme skal arealet være anlagt med skov, svarende til det i ansøgningen anførte, ellers bortfalder tilsagnet.",
      "valid_from": "2012-11-02",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilskuddet udbetales i to rater. Første rate udgør ca. 75 % af det samlede tilskudsbeløb. Anden rate udgør ca. 25 % af det samlede tilskudsbeløb. Stk. 2. Første rate udbetales efter anmodning fra ansøgeren er modtaget, og ansøgeren oplyser, at skoven er anlagt. Anden rate udbetales op til 5 år efter udbetaling af første rate efter anmodning fra ansøger, og når Naturstyrelsen vurderer, at plantningen lever op til kravene for tilskuddets udbetaling. Det gælder især krav om en bestemt plantehøjde og antallet af levende træer pr. ha. Stk. 3. Udbetaling sker til en af ansøger angivet bankkonto eller tilsvarende.",
      "valid_from": "2012-11-02",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Naturstyrelsen fastsætter nærmere regler om 1) ansøgningers og indberetningers form og indhold, 2) ansøgningsrunder, prioritering af tilskudsmidlerne og tilskudssatser, 3) frister for indsendelse af ansøgninger og indberetninger, 4) styrelsens godkendelse af indberetninger, 5) vilkår for tilsagn om tilskud og udbetaling heraf og 6) tilsyn, herunder om opgørelse af arealer, der er ydet tilskud til efter § 2.",
      "valid_from": "2012-11-02",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Tilsynet med overholdelse af bekendtgørelsens bestemmelser føres af Naturstyrelsen efter reglerne i skovlovens kapitel 8. Stk. 2. For tilbagebetaling af tilskud gælder EU reglerne, jf. note 1.",
      "valid_from": "2012-11-02",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. I de tilfælde, der er nævnt i skovlovens § 57, kan udbetalte tilskud kræves helt eller delvis tilbagebetalt med tillæg af renter. Stk. 2. Træffes afgørelse om tilbagebetaling, anses det krævede beløb som forfaldent på brevdatoen for underretning om afgørelsen. Fra denne dag forrentes beløbet i overensstemmelse med renteloven.",
      "valid_from": "2012-11-02",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Afgørelser truffet efter denne bekendtgørelse kan ikke indbringes for anden administrativ myndighed.",
      "valid_from": "2012-11-02",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Bekendtgørelsen træder i kraft den 8. november 2012.",
      "valid_from": "2012-11-02",
      "valid_to": null
    }
  ],
  "definitions": []
}
