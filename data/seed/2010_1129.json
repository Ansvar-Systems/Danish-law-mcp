{
  "id": "2010:1129",
  "type": "statute",
  "title": "Bekendtgørelse om pant på og indsamling m.v. af emballager til visse drikkevarer",
  "short_name": "BEK H#LOKDOK04",
  "status": "in_force",
  "issued_date": "2010-09-27",
  "url": "https://www.retsinformation.dk/eli/lta/2010/1129/xml",
  "description": "Retsinformation source. DocumentId=AL002235; AccessionNumber=B20100112905; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter emballager med et rumindhold på under 20 liter til følgende drikkevarer: 1) Øl, jf. § 1, nr. 2, litra a, i lov om afgift af visse emballager, poser, engangsservice og pvc-folier og denne bekendtgørelses bilag 1. 2) Mineralvand, limonade og andre drikkevarer, som indeholder kulsyre (kulsyreholdig mineralvand), jf. § 1, nr. 2, litra b, i lov om afgift af visse emballager, poser, engangsservice og pvc-folier og denne bekendtgørelses bilag 1. 3) Blandinger af ikke alkoholholdige drikkevarer med spiritus (spiritusbaseret alkoholsodavand), jf. § 1, nr. 2, litra c, i lov om afgift af visse emballager, poser, engangsservice og pvc-folier og denne bekendtgørelses bilag 1. 4) Andre gærede drikkevarer m.m. (herunder gærbaserede alkoholsodavand (vin-, frugtvins- og maltbaserede)), jf. § 1, nr. 2, litra d, i lov om afgift af visse emballager, poser, engangsservice og pvc-folier og denne bekendtgørelses bilag 1. 5) Mineralvand, vand, limonade, iste og andre drikkevarer, som er umiddelbart drikkeklare, og som er uden kulsyre (ikke kulsyreholdigt vand, limonade, iste m.v.), jf. § 1, nr. 2, litra e, i lov om afgift af visse emballager, poser, engangsservice og pvc-folier og denne bekendtgørelses bilag 1. Stk. 2. Medmindre andet er udtrykkeligt bestemt, omfatter bekendtgørelsen ikke: 1) Fustager. 2) Plastdunke med et rumindhold på over 10 liter til vand, kildevand og mineralvand uden kulsyre. 3) Emballager af karton, herunder laminater bestående af karton og andre materialer. 4) Transportemballage, herunder kasser, paller og bakker."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Acontogebyr: Gennemsnitligt gebyr inden for hver pant- og materialegruppe, der betales i forbindelse med udlevering af pantetiketter. 2) Butik: Erhvervsdrivende, der markedsfører drikkevarer til forbrugere, med henblik på forbrug andetsteds, herunder mellemhandlere med fast forretningssted, hvorfra der markedsføres et bredt sortiment af dagligvarer. 3) Distributør: Centrallager eller lignende virksomhed, der videredistribuerer drikkevarer i emballager til egne butikker eller modtager tomme emballager til drikkevarer fra disse butikker, og som ikke samtidig er mellemhandler. 4) Drikkevarer: Produkter omfattet af § 1, stk. 1. 5) EAN-stregkode: Et EAN-stregkodesymbol benyttes til elektronisk identifikation af et produkts GTIN. 6) Emballage: Engangsemballage og genpåfyldelig emballage til drikkevarer omfattet af bekendtgørelsen. 7) Emballagetype: Emballager til drikkevarer, der er fremstillet af samme materiale, og som har samme volumen, ydre diameter, højde og form. 8) Engangsemballage: Emballage til drikkevarer, der af producenten eller importøren er tilmeldt Dansk Retursystem A/S som engangsemballage, eller som ikke er beregnet til genbrug ved genpåfyldning. 9) Genanvendelse: Nyttiggørelse som defineret i bekendtgørelse om affald bortset fra de former og metoder, som er anført i R1, R 12 og R 13, jf. bilag 6 B, i samme bekendtgørelse. 10) Genbrug: Enhver handling, hvor emballage, som er udformet med henblik på i sin levetid at kunne genbruges mindst et bestemt antal gange, genpåfyldes eller genbruges til samme formål, som den er udformet til, med eller uden støtte af hjælpeprodukter, som findes på markedet, og som muliggør genpåfyldning af emballagen. Genbrugt emballage bliver til emballageaffald, når det ikke længere kan genbruges. 11) Genpåfyldelig emballage: Emballage til drikkevarer, der af producenten eller importøren er tilmeldt Dansk Retursystem A/S som genpåfyldelig emballage med de undtagelser, der følger af reglerne i bekendtgørelsen eller emballager, der i udformningen er beregnet til genbrug ved genpåfyldning. 12) GTIN: Global Trade Item Number, tidligere EAN varenummer. Et nummer med 8 eller 13 cifre, der består af et GTIN-præfiks (landekode), et virksomhedsreferencenummer, et varereferencenummer samt et kontrolciffer til identifikation af de enkelte varer. Et GTIN-12 (tidligere UPC-varenummer) kan anvendes i stedet for et GTIN. 13) Håndteringsgodtgørelse: Tilskud som Dansk Retursystem A/S yder til butikker for rensortering og klargøring af returtaget emballage. 14) Importør: Den, der her til landet indfører drikkevarer i emballage, med henblik på markedsføring. 15) Indsamling: Aktiviteter, materiel, administration m.v. i forbindelse med opsamling af engangsemballager i indsamlingsmateriel fra Dansk Retursystem A/S hos returmodtagere m.v., komprimering eller opsamling i sikkerhedscontainer hos returmodtagere, transport til Dansk Retursystem A/S’ terminaler samt optælling og komprimering på Dansk Retursystem A/S’ terminal. 16) Indsamlingsgebyr: Et gebyr, der dækker de variable og faste omkostninger, der er forbundet med indsamling af én engangsemballage samt omkostninger i forbindelse med administrationen af pantafregning. 17) Indsamlingsmateriel: Plastsæk, plastkasse, pallecontainer eller andet, der af Dansk Retursystem A/S er anvist til brug for indsamling af tom engangsemballage. 18) Klargøring: Fyldning og mærkning af Dansk Retursystem A/S’ indsamlingsmateriel til engangsemballage i overensstemmelse med Dansk Retursystem A/S’ instruks herfor, herunder separering af engangsemballager i materialekategorierne, jf. § 64, stk. 2. 19) Komprimator: Anlæg til komprimering af engangsemballage. 20) Logistikgebyr: Et gebyr, der dækker de variable og faste omkostninger, der er forbundet med emballager, som sælges, udleveres eller overdrages til butikker. 21) Markedsføring: Salg, udlevering, overdragelse eller udbud til salg i restaurationer, auktionshuse, konkursbo, butikker, liberale erhverv, på lagre, mobile lagre, festivaler, via internettet, ombord på indenrigsfly i Danmark m.v., herunder salg, udlevering, overdragelse eller udbud til salg til egne medarbejdere. 22) Materialekategori: Aluminium, stål, plast eller glas. 23) Mellemhandler: Grossist eller anden, som ikke er en butik, og som markedsfører drikkevarer til butikker, distributører, returmodtagere eller andre mellemhandlere. 24) Pantetiket: Selvklæbende etiket med pantmærke, pantkode og materialespecifikation eller selvklæbende etiket med pantmærke, pantkode, materialespecifikation og EAN-stregkode og GTIN. 25) Pantgruppe: Engangsemballager, der opkræves samme pant for. 26) Pantkode: En kode, der indgår som en del af mærkningen for engangsemballager. Pantkoden fungerer som en sikkerhedskode for udbetaling af korrekt pant. 27) Pantmærke: Et mærke, der symboliserer, at engangsemballagen indgår i pant- og retursystemet med henblik på genanvendelse. Pantmærket består af et pilelogo med to pile samt ordet pant i kombination med bogstaverne A, B eller C, der henviser til, hvilket pantbeløb en engangsemballage bærer. 28) Primær mærkning: Mærkning af engangsemballage ved direkte påtryk på emballagen eller på emballagens primære etiket. 29) Producent: Den, der her i landet fremstiller eller tapper drikkevarer i emballage med henblik på markedsføring. 30) Produkttype: Emballager til drikkevarer med samme GTIN. 31) Rensortering: Placering af tomme genpåfyldelige emballager i de tilhørende kasser eller bakker med samme flaskestørrelse til samme producent eller importør til afhentning, hvor der ved samme flaskestørrelse forstås en flaske med samme volumen, ydre diameter og højde samt af samme materiale. 32) Returgruppe: Opdeling af emballager til drikkevarer i 6 grupper, som indgår i grundlaget for Dansk Retursystem A/S’ beregning af håndteringsgodtgørelse. 33) Returmodtager: Erhvervsdrivende, som skal tage pantbærende engangsemballage retur. 34) Revisionsselskabet: Den registrerede eller statsautoriserede revisor, som har indgået aftale med Dansk Retursystem A/S, jf. § 92. 35) Salgsgruppe: Gruppe af engangsemballager med drikkevarer, som er af samme materiale og med samme volumenindhold, der betales de samme gebyrer for, gruppe af genpåfyldelige emballager, som tilhører samme returgruppe, der betales samme gebyr for, eller gruppe af engangsemballager, som tilhører samme pantgruppe og er af samme materiale, der betales samme acontogebyr for. 36) Sekundær mærkning: Mærkning af engangsemballage ved påføring af selvklæbende pantetiket udleveret af Dansk Retursystem A/S. 37) Sikkerhedscontainersystem: Anlæg til opsamling af talte ukomprimerede engangsemballager. 38) Udbyder: Producent, importør eller mellemhandler. 39) Øvrig erhvervsdrivende: Person eller virksomhed, hvad enten denne er momsregistreret eller ej, der markedsfører emballager med drikkevarer omfattet af bekendtgørelsen, og som ikke er omfattet af definitionerne i nr. 2, 3, 14, 23, 29 eller 33."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Enhver, som markedsfører emballage med drikkevarer, skal ved salg, udlevering eller overdragelse opkræve pant for emballagen, jf. dog §§ 17 og 18. Stk. 2. Panten, der er fastsat efter indstilling fra brancheorganisationerne for øl- og læskedrikproducenterne, udgør (inklusiv moms) følgende, jf. dog § 4: 1) Plastemballage på ikke over 99 cl, 1,50 kr. 2) Genpåfyldelig glasemballage over 50 cl, herunder for Dansk Standard DS 53:1967 ølflaske på 70 cl, 3,00 kr. 3) Anden emballage på ikke over 99 cl, 1,00 kr. 4) Emballage over 99 cl, 3, 00 kr."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis indkøbsprisen på en genpåfyldelig emballage inklusiv pant eller depositum til produkt- eller emballageleverandøren overstiger de i § 3, stk. 2, fastsatte pantsatser, meddeler Miljøstyrelsen efter ansøgning tilladelse til at forhøje panten som angivet i nr. 1-3, jf. dog stk. 2 og 3: 1) Hvis indkøbsprisen på emballagen er større end eller lig med 5 kr. (inklusiv moms) og mindre end 10 kr. (inklusiv moms), fastsættes panten til 5 kr. (inklusiv moms). 2) Hvis indkøbsprisen på emballagen er større end eller lig med 10 kr. (inklusiv moms) og mindre end 30 kr. (inklusiv moms), fastsættes panten til 10 kr. (inklusiv moms). 3) Hvis indkøbsprisen på emballagen er større end eller lig med 30 kr. (inklusiv moms), fastsættes panten til 30 kr. (inklusiv moms). Stk. 2. Det er en betingelse for meddelelse af tilladelse til at anvende pantsatser efter stk. 1, at 1) producenten eller importøren anvender en særlig GTIN og EAN-stregkode, som tildeles producenten eller importøren af Dansk Retursystem A/S, og 2) producenten eller importøren på emballagen informerer om tilladelsen til at anvende den særlige pant. Miljøstyrelsen kan fastsætte krav til informationens omfang og udformning."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Det er en betingelse for udbetaling af pant for en engangsemballage, at 1) engangsemballagen er tilmeldt Dansk Retursystem A/S, jf. § 11, 2) engangsemballagen overholder kravene til mærkning jf. § 19, stk. 1 og bilag 2, og 3) EAN-stregkoden eller pantkoden kan aflæses elektronisk."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Den, som har markedsført en emballage med drikkevarer, skal tage emballagen tilbage og udbetale den til enhver tid gældende pant til den, der returnerer emballagen, hvis følgende betingelser er opfyldt, jf. dog stk. 2: 1) Genpåfyldelig emballage: Genpåfyldelig emballage skal tages tilbage, hvis den svarer til de solgte, udleverede eller overdragne emballagetyper eller kan placeres i kasser og bakker som rensorteret sammen med de solgte, udleverede eller overdragne emballagetyper. 2) Engangsemballage: Butikker skal tage engangsemballagen tilbage, hvis den er af samme materiale, som de solgte, udleverede eller overdragne engangsemballager. Andre, der sælger, udleverer eller overdrager drikkevarer, skal tage de engangsemballager tilbage, som de har solgt, udleveret eller overdraget. Stk. 2. Pligten til at tage engangsemballage tilbage og udbetale pant herfor gælder ikke for udbydere, hvis engangsemballagen er mærket i overensstemmelse med reglerne i bekendtgørelsen. Pligten til at tilbagetage og udbetale pant for engangsemballage fra tilmeldte returmodtagere påhviler Dansk Retursystem A/S, hvis engangsemballagen er mærket i overensstemmelse med reglerne i bekendtgørelsen. Stk. 3. Butikker er forpligtet til at tage alle typer af engangsemballager tilbage og udbetale pant herfor, hvis butikken har en central styreenhed installeret eller har modtaget tilskud til effektivisering eller investeringstilskud i henhold til en af følgende bekendtgørelser 1) § 42 i bekendtgørelse nr. 713 af 24. august 2002, 2) § 79 i bekendtgørelse nr. 113 af 1. februar 2007, 3) § 79 i bekendtgørelse nr. 326 af 24. april 2008, 4) § 78 i bekendtgørelse nr. 634 af 19. juni 2008, eller 5) § 76 i denne bekendtgørelse."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Producenter og importører, som markedsfører genpåfyldelig emballage omfattet af bekendtgørelsen, skal sikre, at den genpåfyldelige emballage indgår i et pant- og retursystem, hvor emballagen indsamles i tilhørende kasser og bakker hos den, som producenten eller importøren har solgt emballagen til, med henblik på returnering af emballagen til genbrug. Stk. 2. Producenter og importører, som tager genpåfyldelig emballage tilbage, skal sikre, at emballagen genanvendes, når emballagen ikke længere genbruges."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Producenter og importører, som markedsfører genpåfyldelig emballage omfattet af bekendtgørelsen, skal sikre en returprocent på minimum 98. Stk. 2. Dansk Retursystem A/S skal inden for de rammer, der er fastlagt for selskabets aktiviteter i denne bekendtgørelse, sikre, at den samlede indsamlingsprocent for engangsemballager senest den 1. januar 2013 er på minimum 95. Stk. 3. For emballager markedsført efter §§ 17 og 18 skal producenten eller importøren kunne dokumentere en indsamlingsprocent på minimum 98."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Udbydere skal være tilmeldt Dansk Retursystem A/S. Stk. 2. Producenter og importører skal tilmelde sig Dansk Retursystem A/S senest samtidig med tilmelding af produkt- og emballagetyper efter § 10, stk. 2-5. Mellemhandlere skal tilmelde sig senest samtidig med, at mellemhandleren påtænker at markedsføre produkt- eller emballagetypen. Stk. 3. Tilmelding skal ske ved udfyldelse af et skema til udbydertilmelding, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 4. Udbydere, som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration og opkrævning af pant for engangsemballager og gebyrer, herunder 1) kontaktoplysninger, herunder evt. CVR-nr. eller cpr-nr., 2) erhvervsmæssig status, og 3) bankoplysninger. Stk. 5. Dansk Retursystem A/S træffer afgørelse om, hvorvidt den, der ønsker at tilmelde sig, er en udbyder, jf. § 2, nr. 38. Dansk Retursystem A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Producenter og importører skal tilmelde hver produkt- og emballagetype omfattet af bekendtgørelsen, som påtænkes markedsført i Danmark, til Dansk Retursystem A/S. Stk. 2. Producenter skal tilmelde produkt- og emballagetypen senest 4 uger før, producenten første gang påtænker at markedsføre den pågældende produkt- og emballagetype i Danmark, jf. dog stk. 4. Stk. 3. Importører skal tilmelde produkt- og emballagetyper senest 4 uger før den første erhvervsmæssige import af den pågældende produkt- og emballagetype, jf. dog stk. 5. Stk. 4. Producenter, som ønsker at testmarkedsføre eller uddele smagsprøver af op til 2000 styk emballager, jf. §§ 17 og 18, skal tilmelde hver produkttype senest 2 uger før, producenten første gang påtænker at testmarkedsføre eller som smagsprøve at uddele den pågældende produkttype i Danmark. Stk. 5. Importører, som ønsker at testmarkedsføre eller uddele smagsprøver af op til 2000 styk emballager, jf. §§ 17 og 18, skal tilmelde hver produkttype senest 2 uger før den første erhvervsmæssige import af den pågældende produkttype. Stk. 6. Tilmelding skal ske ved udfyldelse af et skema til emballagetilmelding eller skema til testmarkedsføring og uddeling af smagsprøver. Skemaerne findes elektronisk på www.dansk-retursystem.dk. og skal sendes til Dansk Retursystem A/S på den måde, som angives i skemaerne. Stk. 7. Producenten og importøren skal samtidig med indsendelse af skemaet sende to eksemplarer af den produkt- eller emballagetype, som ønskes tilmeldt, til Dansk Retursystem A/S. Stk. 8. Producenter eller importører af engangsemballager skal, ud over indsendelse efter stk. 7, fremsende dokumentation til Dansk Retursystem A/S, f.eks. i form af et prøvetryk, for, at emballagen er mærket i overensstemmelse med bekendtgørelsens krav til mærkning. Stk. 9. Producenter og importører af genpåfyldelige emballager skal, ud over indsendelse efter stk. 7, fremsende dokumentation til Dansk Retursystem A/S for, at de emballager, som producenten og importøren ønsker at markedsføre, indgår i et pant- og retursystem med henblik på genbrug. Producenten og importøren skal desuden dokumentere, at pant- og retursystemet er egnet til at opnå returprocenten i § 8. Stk. 10. Producenter og importører, som ønsker at tilmelde produkt- og emballagetyper, er forpligtet til at afgive de oplysninger, som angives i skemaerne udformet af Dansk Retursystem A/S. Skemaerne må kun indeholde oplysninger af praktisk betydning for Dansk Retursystem A/S’ administration af returtagning, pantudbetaling, mærkning, opgørelse af gebyrsats samt ordningen for testmarkedsføring og smagsprøver, herunder 1) kontaktoplysninger, herunder evt. CVR-nr. eller cpr-nr., 2) oplysninger om den oprindelige producent, hvis der er tale om en importeret produkttype, 3) oplysninger om produkttypen, 4) oplysninger om emballagen, herunder om emballagen ønskes tilmeldt som en genpåfyldelig eller engangsemballage og om produkt- og emballagetypens EAN-stregkode og GTIN, jf. bilag 2, 5) oplysninger om, hvorvidt der ved mærkning af engangsemballager ønskes anvendt primær eller sekundær mærkning, og hvilken mærkningskategori der ønskes anvendt, samt 6) hvor emballagen skal markedsføres. Stk. 11. Dansk Retursystem A/S kvitterer inden 1 uge efter modtagelse af tilmeldingen herfor."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Dansk Retursystem A/S træffer på baggrund af de oplysninger m.v., som producenter og importører har givet ved tilmeldingen, inden for 4 uger afgørelse om, hvorvidt produkt- og emballagetypen kan tilmeldes Dansk Retursystem A/S, herunder om 1) emballagen skal tilmeldes som en genpåfyldelig eller en engangsemballage, 2) engangsemballage skal mærkes med primær eller sekundær mærkning, og hvilken mærkningskategori der skal anvendes, og 3) bekendtgørelsens krav til mærkning af engangsemballager er overholdt. Stk. 2. Hvis Dansk Retursystem A/S i forbindelse med vurderingen efter stk. 1, nr. 1, finder, at det ikke er tilstrækkeligt dokumenteret, at en emballage, der ønskes tilmeldt som genpåfyldelig emballage, indgår i et pant- og retursystem med henblik på genbrug af emballagen, eller at pant- og retursystemet er egnet til at opnå den i § 8, stk. 1, krævede returprocent, tilmelder Dansk Retursystem A/S emballagen som en engangsemballage. Stk. 3. Hvis Dansk Retursystem A/S vurderer, at en produkt- og emballagetype ikke kan tilmeldes, og at forholdet kan berigtiges, retter Dansk Retursystem A/S henvendelse til producenten eller importøren og giver denne mulighed for at berigtige tilmeldingen. Stk. 4. Fristen i stk. 1 regnes fra det tidspunkt, hvor Dansk Retursystem A/S har modtaget de oplysninger m.v., som fremgår af § 10. Stk. 5. Producenten og importøren skal, til brug for afgørelsen efter stk. 1, yderligere sende op til 8 eksemplarer af den pågældende emballage til Dansk Retursystem A/S, hvis Dansk Retursystem A/S anmoder om det. Stk. 6. Dansk Retursystem A/S giver samtidig med en afgørelse efter stk. 1 om, at en produkt- eller emballagetype kan tilmeldes, producenten eller importøren meddelelse om 1) panten for emballagen, 2) mærkningskategori, 3) det logistikgebyr for hver enkelt emballage, der skal betales til Dansk Retursystem A/S, 4) det indsamlingsgebyr for hver enkelt engangsemballage, der skal betales til Dansk Retursystem A/S, og 5) den salgsgruppe, den pantgruppe, og den returgruppe, jf. bilag 3, som emballagen tilhører. Stk. 7. Dansk Retursystem A/S indlæser senest samtidig med en afgørelse efter stk. 1 om, at en produkt- eller emballagetype kan tilmeldes, relevante data om emballagen i returmodtagernes automater. Stk. 8. Dansk Retursystem A/S udsteder efter at have truffet afgørelse efter stk. 1 om, at en produkt- eller emballagetype kan tilmeldes, et tilmeldingsbevis for tilmeldingen, der skal indeholde de oplysninger, som er givet ved tilmeldingen."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Producenten og importøren må tidligst markedsføre emballagen umiddelbart efter modtagelsen af et tilmeldingsbevis og en afgørelse fra Dansk Retursystem A/S om, at produkt- og emballagetypen er tilmeldt Dansk Retursystem A/S. Stk. 2. Importører skal sikre, at erhvervsmæssig import af emballager med drikkevarer følges af en kopi af et gyldigt tilmeldingsbevis for importørens tilmelding som udbyder, jf. § 9, stk. 5, og kopi af gyldige tilmeldingsbeviser for tilmelding af de produkt- og emballagetyper, som importeres, jf. § 11, stk. 8."
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Dansk Retursystem A/S tilmelder ved lovliggørelse af emballager, som er beslaglagt eller taget i bevaring efter lovens § 111 a, stk. 1 og 2, jf. stk. 3, den, som i henhold til lovens § 111 a, stk. 3, kan anmode om at få udleveret emballagerne, alene til brug for lovliggørelsen. Stk. 2. Dansk Retursystem A/S tilmelder ved lovliggørelse af emballager, jf. stk. 1, emballagerne til Dansk Retursystem A/S som engangsemballager."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udbydere, distributører, returmodtagere og øvrige erhvervsdrivende kan tilmelde sig til Dansk Retursystem A/S med henblik på indsamling m.v. af engangsemballager, jf. § 61. Dansk Retursystem A/S udarbejder retningslinjer for indsamlingen. Retningslinjerne godkendes af Miljøstyrelsen. Stk. 2. Det er en betingelse for at blive tilmeldt, at udbyderen, mellemhandleren, distributøren, returmodtageren og den øvrige erhvervsdrivende kan godtgøre et behov for regelmæssig indsamling, jf. dog § 15. Stk. 3. Tilmelding skal ske ved udfyldelse af et skema til tilmelding til indsamling af tomme engangsemballager, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 4. Udbydere, distributører, returmodtagere og øvrige erhvervsdrivende, som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration af indsamling af engangsemballager og udbetaling af pant, herunder 1) kontaktoplysninger, herunder evt. CVR-nr. eller cpr-nr., 2) oplysninger om, hvor indsamlingen skal ske, 3) bankoplysninger, 4) oplysninger om de typer af engangsemballager, som forventes at skulle indsamles af Dansk Retursystem A/S, og 5) oplysninger om mængden af engangsemballager, som forventes at skulle indsamles af Dansk Retursystem A/S. Stk. 5. Dansk Retursystem A/S træffer afgørelse om, hvorvidt udbyderen, distributøren, returmodtageren og den øvrige erhvervsdrivende opfylder betingelsen i stk. 2. Dansk Retursystem A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Festivaler, markeder, byfester, sportsstævner, m.v., hvor der markedsføres drikkevarer i engangsemballager, kan tilmeldes Dansk Retursystem A/S med henblik på indsamling m.v. af engangsemballage fra disse begivenheder, jf. § 62. Stk. 2. Det er en betingelse for at blive tilmeldt, jf. stk. 1, at festivalen, markedet, byfesten, sportsstævnet m.v. kan godtgøre et behov for indsamling. Stk. 3. Tilmelding skal ske ved udfyldelse af et skema til tilmelding til indsamling af tomme engangsemballager, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 4. Festivaler, markeder, byfester, sportsstævner, m.v., som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration af indsamling af engangsemballager herunder 1) kontaktoplysninger, herunder evt. CVR-nr. eller cpr-nr., 2) oplysninger om, hvor indsamlingen skal ske, 3) bankoplysninger, 4) oplysninger om de typer af engangsemballager, som forventes at skulle indsamles af Dansk Retursystem A/S, og 5) oplysninger om mængden af engangsemballager, som forventes at skulle indsamles af Dansk Retursystem A/S. Stk. 5. Dansk Retursystem A/S træffer afgørelse om, hvorvidt festivalen, markedet, byfesten, sportsstævnet m.v., opfylder betingelsen i stk. 2. Dansk Retursystem A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Butikker kan tilmelde sig til Dansk Retursystem A/S med henblik på modtagelse af håndteringsgodtgørelse, jf. § 74. Stk. 2. Tilmelding skal ske ved udfyldelse af et skema til tilmelding til modtagelse af håndteringsgodtgørelse, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 3. Butikker, som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration af indsamling af engangsemballager, herunder 1) kontaktoplysninger, herunder evt. CVR-nr. eller cpr-nr., og 2) bankoplysninger, Stk. 4. Dansk Retursystem A/S træffer afgørelse om, hvorvidt den, der ønsker at tilmelde sig, er en butik, jf. § 2, nr. 2. Dansk System A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen."
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Producenter og importører, som ønsker at testmarkedsføre op til 2000 styk emballager af samme produkttype, og som ønsker fritagelse fra de i stk. 2 nævnte krav, skal ansøge Dansk Retursystem A/S herom. Stk. 2. Dansk Retursystem A/S kan efter ansøgning, jf. stk. 1, træffe afgørelse om, at producenter og importører fritages fra at 1) opkræve pant for emballagen, jf. § 3, 2) mærke engangsemballagen med et pantmærke, jf. § 19, 3) betale pant til Dansk Retursystem A/S, jf. § 29, 4) betale logistikgebyr, jf. § 32, 5) betale indsamlingsgebyr, jf. § 34, 6) føre regnskab med antallet af emballager, som er markedsført, jf. § 50, og 7) indberette oplysninger om markedsførte engangsemballager, jf. § 51. Stk. 3. Det er en betingelse for at opnå fritagelse efter stk. 2 at 1) testmarkedsføringen sker på hoteller eller i restaurationer, 2) produkttypen, som ønskes testmarkedsført, ikke har været markedsført i Danmark inden for de sidste 12 måneder, 3) den testmarkedsførte produkttype kun forbruges på udskænkningsstedet, og 4) emballagen genpåfyldes eller genanvendes."
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Producenter og importører, som ønsker at foretage uddeling af smagsprøver af op til 2000 styk emballager af samme produkttype, og som ønsker fritagelse fra de i stk. 2 nævnte krav, skal ansøge Dansk Retursystem A/S herom. Stk. 2. Dansk Retursystem A/S kan efter ansøgning, jf. stk. 1, træffe afgørelse om, at producenter og importører fritages fra at 1) opkræve pant for emballagen, jf. § 3, 2) mærke engangsemballagen med et pantmærke, jf. § 19, 3) betale pant til Dansk Retursystem A/S, jf. § 29, 4) betale logistikgebyr, jf. § 32, 5) betale indsamlingsgebyr, jf. § 34, 6) føre regnskab med antallet af emballager, der er markedsført, jf. § 50, og 7) indberette oplysninger om markedsførte engangsemballager, jf. § 51. Stk. 3. Det er en betingelse for at opnå fritagelse efter stk. 2 at 1) producenten eller importøren, som ønsker at uddele smagsprøver, ikke har markedsført produkttypen i Danmark inden for de sidste 12 måneder, 2) produkttypen ikke sælges, 3) produkttypen omhældes i glas, kop eller bæger, og 4) emballagen genpåfyldes eller genanvendes."
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Enhver, som markedsfører engangsemballage med drikkevarer i Danmark, skal med henblik på opkrævning og udbetaling af pant sikre, at engangsemballagen er mærket i overensstemmelse med reglerne i bilag 2, jf. dog §§ 17 og 18. Stk. 2. Engangsemballager skal være mærket efter reglerne i denne bekendtgørelse, når emballagerne henstår inden for en radius af 1 km fra det sted, hvor emballagerne markedsføres."
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Mærkning af engangsemballager må kun foretages af producenter og importører. Stk. 2. Producenter og importører må kun mærke engangsemballager, som producenten eller importøren har tilmeldt Dansk Retursystem A/S, jf. § 10. Stk. 3. Dansk Retursystem A/S kan træffe afgørelse om at fravige kravene i bilag 2, om 1) størrelsen på pantmærke, pantkode og EAN-stregkode og GTIN, 2) placeringen af pantmærke, pantkode og EAN-stregkode og GTIN, 3) farven på pantmærke, pantkode og EAN-stregkode og GTIN, 4) farven på baggrunden for pantmærke, pantkode og EAN-stregkode og GTIN, og 5) anvendelse af mærkningskategori 4."
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Producenter og importører skal mærke engangsemballager på én af følgende måder: 1) Primær mærkning: direkte påtrykning på engangsemballagen eller på dennes primære etiket (mærkningskategori 1 eller 2), jf. bilag 2. 2) Sekundær mærkning: påføring af en selvklæbende pantetiket på engangsemballagen, som fremstilles og udleveres af Dansk Retursystem A/S (mærkningskategori 3 eller 4), jf. bilag 2. Stk. 2. Hvis producenter og importører ønsker at overgå fra at anvende primær mærkning til at anvende sekundær mærkning eller omvendt eller ønsker at skifte mærkningskategori, skal producenten eller importøren foretage fornyet tilmelding af produkt- og emballagetypen, jf. § 10, og eventuelt ændre produkt- og emballagetypens EAN-stregkode og GTIN, jf. bilag 2. Stk. 3. Hvis producenter og importører ønsker at ændre tilmeldingen af en produkt- og emballagetype fra engangsemballage til genpåfyldelig emballage eller omvendt, skal producenten eller importøren foretage fornyet tilmelding af produkt- og emballagetypen, jf. § 10, og skifte emballagens EAN-stregkode og GTIN."
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Producenter og importører, som skal mærke engangsemballager med sekundær mærkning, bestiller og køber selvklæbende pantetiketter hos Dansk Retursystem A/S. Stk. 2. De selvklæbende pantetiketter udleveres i lukkede, plomberede æsker med minimum 500 styk og med information om korrekt placering og opbevaring. Det er en betingelse for udlevering af selvklæbende pantetiketter, at producenten og importøren samtidig 1) betaler pant til Dansk Retursystem A/S, og 2) betaler de direkte omkostninger til trykning af pantetiketterne. Stk. 3. Dansk Retursystem A/S fører regnskab med udleverede selvklæbende pantetiketter, og til hvem udlevering sker."
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Producenter og importører må ikke sælge, udlevere eller på anden måde overdrage selvklæbende pantetiketter, som Dansk Retursystem A/S har udleveret til producenten eller importøren."
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Producenter og importører, som har bestilt selvklæbende pantetiketter, kan fortryde bestillingen, så længe pant­etiketterne ikke er udleveret til producenten eller importøren. Ved fortrydelse af bestillingen skal producenten eller importøren afholde Dansk Retursystem A/S’ direkte omkostninger til trykning af de selvklæbende pantetiketter."
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Producenter og importører kan levere ubrugte selvklæbende pantetiketter tilbage til Dansk Retursystem A/S senest 12 måneder efter, at Dansk Retursystem A/S har udleveret pantetiketterne, hvis 1) producenten eller importøren går i betalingsstandsning eller går konkurs, eller 2) producenten eller importøren ophører med at markedsføre den pågældende produkt- eller emballagetype. Stk. 2. Producenter og importører, som leverer ubrugte selvklæbende pantetiketter tilbage, skal på anmodning fra Dansk Retursystem A/S dokumentere, at en af betingelserne i stk. 1 er opfyldt. Stk. 3. Dansk Retursystem A/S skal ved tilbagelevering efter stk. 1 tilbagebetale panten for de ubrugte selvklæbende pantetiketter og eventuelt indbetalte acontogebyrer, jf. § 47 og § 48, med fradrag af Dansk Retursystem A/S’ omkostninger til trykning af pantetiketterne."
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Producenter og importører kan få refusion for selvklæbende pantetiketter hos Dansk Retursystem A/S, hvis producenten eller importøren har fejlmærket engangsemballager med pantetiketterne. Stk. 2. Det er en betingelse for refusion efter stk. 1, at producenten eller importøren sikrer, at der sker destruktion af de fejlmærkede engangsemballager hos Dansk Retursystem A/S eller under opsyn af Dansk Retursystem A/S. Producenten eller importøren afholder omkostningerne til destruktion af engangsemballagerne og Dansk Retursystem A/S’ opsyn. Stk. 3. Dansk Retursystem A/S skal ved refusion efter stk. 1 tilbagebetale panten for de fejlmærkede engangsemballager og eventuelt indbetalte acontogebyrer for disse, jf. § 47 og § 48, med fradrag af Dansk Retursystem A/S’ omkostninger til trykning af pantetiketterne."
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Den, som i henhold til lovens § 111 a, stk. 3, kan anmode om at få udleveret emballager, som er taget i bevaring eller er beslaglagt, kan anmode Dansk Retursystem A/S om, at emballagerne lovliggøres ved mærkning med en selvklæbende lovliggørelsespantetiket. Stk. 2. Mærkning af emballagerne skal ske af Dansk Retursystem A/S, og som beskrevet i bilag 2. Stk. 3. Dansk Retursystem A/S kan træffe afgørelse om, at den selvklæbende lovliggørelsespantetiket skal placeres på emballagen på en anden måde end beskrevet i bilag 2."
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Den, som i henhold til § 27 kan anmode Dansk Retursystem A/S om, at emballager lovliggøres, bestiller og køber selvklæbende lovliggørelsespantetiketter hos Dansk Retursystem A/S. Der kan kun bestilles og købes det antal lovliggørelsespantetiketter, som svarer til antallet af emballager, som skal lovliggøres. Stk. 2. Det er en betingelse for, at Dansk Retursystem A/S foretager mærkning af emballager med selvklæbende lovliggørelsespantetiketter, at den, som i henhold til § 27 kan anmode Dansk Retursystem A/S om, at emballager lovliggøres 1) betaler pant til Dansk Retursystem A/S, 2) betaler de direkte omkostninger til trykning af lovliggørelsespantetiketterne, og 3) betaler logistik- og indsamlingsgebyr, jf. § 48. Stk. 3. Dansk Retursystem A/S fører regnskab med emballager som lovliggøres."
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Producenter og importører skal betale pant til Dansk Retursystem A/S for hver enkelt engangsemballage, der er mærket i henhold til denne bekendtgørelse, og som markedsføres her i landet eller udføres. Stk. 2. Dansk Retursystem A/S opkræver hver 4. uge pant hos producenter og importører på baggrund af den opgørelse, som revisionsselskabet, jf. § 92, sender til Dansk Retursystem A/S efter § 70, stk. 3, jf. dog § 30. Stk. 3. Dansk Retursystem A/S sender opkrævningen på betalingen af pant senest 2 uger efter, at der er foretaget en opgørelse over antallet af engangsemballager af revisionsselskabet, jf. § 92, fordelt på pantgrupper, der skal betales pant for. Opgørelsen sendes til producenten eller importøren sammen med opkrævningen."
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Producenter og importører, der ønsker at benytte selvklæbende pantetiketter i forbindelse med mærkningen af engangsemballagen, skal betale pant til Dansk Retursystem A/S ved udleveringen af pantetiketterne, jf. § 22, stk. 2, nr. 1."
    },
    {
      "provision_ref": "9:31",
      "chapter": "9",
      "section": "31",
      "content": "§ 31. Ved tilmelding af en eller flere nye emballagetyper eller produkttyper skal producenten og importøren betale et gebyr på 2.000 kr. til Dansk Retursystem A/S. Dette gælder dog ikke emballager tilmeldt efter § 10, stk. 4-5. Gebyret på 2.000 kr. gælder også for tilmeldinger af nye emballagetyper eller produkttyper, der efterfølgende foretages i det pågældende kalenderår, jf. dog stk. 4. Stk. 2. Gebyret skal helt eller delvist dække Dansk Retursystem A/S' udgifter til registrering af emballagens GTIN, tekniske specifikationer, løbende vedligeholdelse af database, teknisk rådgivning af producenten og importøren samt indstilling af returautomater hos returmodtagere. Stk. 3. Det er en betingelse for udlevering af pantetiketter og indlæsning af relevante data om emballager i returmodtagernes automater i henhold til § 11, stk. 7, at Dansk Retursystem A/S har modtaget tilmeldingsgebyret nævnt i stk. 1. Stk. 4. Der opkræves altid tilmeldingsgebyr ved lovliggørelse efter lovens § 111 a, stk. 3, også selvom den, hos hvem emballagerne er taget i bevaring eller beslaglagt, eller en anden, som godtgør at være berettiget til dem, inden for samme kalenderår har betalt tilmeldingsgebyr til systemet efter stk. 1 eller i samme kalenderår har foretaget lovliggørelse af emballager efter en beslaglæggelse eller bevaring."
    },
    {
      "provision_ref": "9:32",
      "chapter": "9",
      "section": "32",
      "content": "§ 32. Producenter og importører skal betale et logistikgebyr til Dansk Retursystem A/S for hver emballage med drikkevarer, som disse sælger, udleverer eller overdrager til butikker samt til distributører eller mellemhandlere, der videresælger emballagen til butikker. Dette gælder dog ikke for emballager med drikkevarer markedsført efter §§ 17 og 18."
    },
    {
      "provision_ref": "9:33",
      "chapter": "9",
      "section": "33",
      "content": "§ 33. Logistikgebyret skal dække de udgifter, som Dansk Retursystem A/S afholder efter loven og reglerne i denne bekendtgørelse, jf. § 82, nr. 1-9, 11-14, 17-19 og 23, samt beløb til selskabsskat, der ikke vedrører den i § 83, stk. 2, nr. 5, nævnte skatteudgift, og beløb, der er udbetalt som udbytte af den i selskabet indskudte selskabskapital, jf. § 87. Udgifterne medtages i logistikgebyret, medmindre udgifterne dækkes af indtægtsført pant i henhold til § 83, stk. 2."
    },
    {
      "provision_ref": "9:34",
      "chapter": "9",
      "section": "34",
      "content": "§ 34. Producenter og importører, der markedsfører engangsemballage med drikkevarer, skal betale et indsamlingsgebyr til Dansk Retursystem A/S for hver enkelt engangsemballage, som producenten eller importøren markedsfører i Danmark, jf. dog §§ 17 og 18."
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Indsamlingsgebyret skal dække de årlige udgifter, som Dansk Retursystem A/S afholder efter loven og reglerne i denne bekendtgørelse til pantadministration og indsamling m.v. af tilmeldte engangsemballager, jf. § 82, nr. 10, 13, 14, 17-20 og 23, samt til selskabsskat som omtalt i § 83, stk. 2, nr. 5. Udgifterne medtages i indsamlingsgebyret for engangsemballager, der fastsættes efter retningslinjerne i bilag 4, medmindre udgiften dækkes af indtægtsført pant i henhold til § 83, stk. 2."
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Butikker, der er tilmeldt Dansk Retursystem A/S i henhold til § 14, og som modtager håndteringsgodtgørelse, jf. § 74, betaler årligt et administrationsgebyr på 500 kr. til Dansk Retursystem A/S. Stk. 2. Ved tilmelding til Dansk Retursystem A/S efter tidspunktet for den årlige opkrævning, foretages der et forholdsmæssigt fradrag i administrationsgebyret for den forløbne tid."
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Administrationsgebyret skal anvendes til hel eller delvis dækning af Dansk Retursystem A/S’ omkostninger til registrering og vedligeholdelse af oplysninger om den enkelte butik, bearbejdning af indberettede salgs- og returmængder fra udbydere og distributører for den enkelte butik samt beregning af butikkens håndteringsgodtgørelse og udbetaling af denne."
    },
    {
      "provision_ref": "10:38",
      "chapter": "10",
      "section": "38",
      "content": "§ 38. Dansk Retursystem A/S fastsætter logistikgebyr efter § 32 og indsamlingsgebyr § 34. Gebyrerne godkendes af Miljøstyrelsen, jf. dog stk. 2. Stk. 2. Miljøstyrelsen kan bestemme, at gebyrer efter § 32 og § 34 i stedet skal fastsættes af styrelsen efter reglerne i denne bekendtgørelse. Stk. 3. Dansk Retursystem A/S giver senest den 1. november hvert år samtlige udbydere meddelelse om den fastsatte størrelse af de i denne bekendtgørelse nævnte gebyrer, der vil være gældende fra førstkommende årsskifte. Dansk Retursystem A/S giver endvidere efter anmodning meddelelse herom til butikker, distributører, returmodtagere og øvrige erhvervsdrivende. Stk. 4. Gebyrer, der fastsættes specifikt for en enkelt emballagetype, jf. § 42, stk. 4 og 5, meddeles alene til den pågældende importør eller producent og offentliggøres i øvrigt ikke. Stk. 5. Dansk Retursystem A/S og revisionsselskabet skal på anmodning fra Miljøstyrelsen tilvejebringe enhver oplysning samt lade foretage undersøgelser og beregninger, der skønnes nødvendige for at kunne fastsætte og godkende gebyrer samt oprette og godkende salgsgrupper."
    },
    {
      "provision_ref": "10:39",
      "chapter": "10",
      "section": "39",
      "content": "§ 39. Ved beregningen af gebyrsatsen for en salgsgruppe medtages indtægter i form af gebyrer og renter heraf og eventuelle andre indtægter, der kan henføres til salgsgruppen."
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Dansk Retursystem A/S skal opgøre, hvorvidt der for et regnskabsår for hver materialekategori, jf. bilag 4, er indbetalt for lidt eller for meget i indsamlingsgebyr, herunder acontoindsamlingsgebyr, i forhold til omkostningerne anført i bilag 4. Tidligere års eventuelle over- eller underskud for hver enkelt materialekategori indgår i beregningen af indsamlingsgebyrsatserne for den kommende budgetperiode. Over- og underskud fordeles på alle engangsemballager inden for den pågældende materialekategori. Stk. 2. Dansk Retursystem A/S skal opgøre, hvorvidt der for et regnskabsår for hver enkelt returgruppe, jf. bilag 3, er indbetalt for lidt eller for meget i logistikgebyr, herunder acontologistikgebyr, i forhold til omkostningerne til håndteringsgodtgørelse og effektivisering. Tidligere års eventuelle over- eller underskud for hver enkelt returgruppe indgår i beregningen af logistikgebyrsatserne for den kommende budgetperiode. Over- og underskud fordeles på alle emballager inden for den pågældende returgruppe."
    },
    {
      "provision_ref": "10:41",
      "chapter": "10",
      "section": "41",
      "content": "§ 41. For genpåfyldelige emballager beregnes logistikgebyret inden for hver af returgrupperne 1-3 nævnt i bilag 3. For alle engangsemballager, der sælges, udleveres og overdrages til butikker, fastsættes logistikgebyret inden for hver af returgrupperne 4-6 nævnt i bilag 3. Stk. 2. Udgifterne til håndteringsgodtgørelse til butikker fordeles mellem returgrupper efter retningslinjerne i bilag 3. Udgifter til administration af håndteringsgodtgørelse fordeles mellem alle emballager efter antal. Udgifter til kontrol med rensortering fordeles mellem alle genpåfyldelige emballager efter antal. Udgifter til kontrol med klargøring af engangsemballager fordeles mellem alle engangsemballager efter antal. Stk. 3. Udgifter til investeringstilskud, som udbetales i henhold til § 76 i denne bekendtgørelse, § 78 i bekendtgørelse nr. 634 af 19. juni 2008, § 79 i bekendtgørelse nr. 326 af 24. april 2008 og § 79 i bekendtgørelse nr. 113 af 1. februar 2007 samt administration i forbindelse hermed, skal fordeles mellem genpåfyldelige emballager og engangsemballager, som sælges, udleveres eller overdrages til butikker, efter antal, hvis udgifterne ikke dækkes af indtægtsført pant, jf. § 83, stk. 2, nr. 1. Stk. 4. Udgifter til test og analyser af omkostninger ved rensortering af genpåfyldelige emballager fordeles mellem alle genpåfyldelige emballager, der sælges, udleveres eller overdrages til butikker. Udgifter til test og analyser af omkostninger ved klargøring af engangsemballager fordeles mellem engangsemballager, der sælges, udleveres eller overdrages til butikker, efter antal. Stk. 5. Udgifter, udover hvad der følger af stk. 2-4, og udgifter vedrørende tilmelding af emballagetyper og produkttyper, hvor udgiften kun delvis dækkes af det i § 31 nævnte tilmeldingsgebyr, og udgifter til administration i forbindelse med tilmeldte butikker, hvor udgiften kun delvist dækkes over det i § 36 nævnte administrationsgebyr, fordeles ligeligt mellem samtlige emballager, der sælges, udleveres eller overdrages til butikker, efter antal. Stk. 6. Udgiften til betaling af udbytte af den i selskabet indskudte selskabskapital, jf. § 87, fordeles ligeligt mellem samtlige emballager, der sælges, udleveres eller overdrages til butikker, efter antal. Stk. 7. Den nærmere fordeling af øvrige udgifter mellem engangsemballager og genpåfyldelige emballager godkendes af Miljøstyrelsen i forbindelse med godkendelsen af logistikgebyret, jf. § 38."
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Indsamlingsgebyret beregnes for engangsemballager med samme volumenindhold inden for hver af følgende materialekategorier: Aluminium, stål, plast og glas. Stk. 2. For engangsemballager, der på grund af tekniske begrænsninger, herunder emballagens dimensioner i forhold til returautomatens åbning, ikke kan returtages i en returautomat eller i øvrigt teknisk er problematiske at håndtere på Dansk Retursystem A/S’ optællingsterminaler, kan foretages en individuel beregning af indsamlingsgebyret, jf. bilag 4. Stk. 3. Der skal endvidere beregnes et nyt indsamlingsgebyr inden for en materialekategori med samme volumen, hvis særlige forhold medfører, at der for en eller flere emballager er væsentlige økonomiske forskelle i forhold til de øvrige emballager inden for samme kategori. Stk. 4. Tilmeldes der nye engangsemballager mellem de årlige gebyrgodkendelser, jf. § 38, skal indsamlingsgebyret for den nye engangsemballage fastlægges af Dansk Retursystem A/S ud fra følgende principper: 1) Den nytilmeldte engangsemballage skal indplaceres under et allerede eksisterende indsamlingsgebyr i den aktuelle materialekategori. Der skal anvendes det indsamlingsgebyr, der ligger tættest på den aktuelle emballages volumen, når der rundes op. 2) Hvis engangsemballage f.eks. på grund af emballagens vægt eller volumen ikke kan indplaceres under et allerede godkendt gebyr, jf. nr. 1, beregner og fastsætter Dansk Retursystem A/S et nyt indsamlingsgebyr for den pågældende engangsemballage. Denne beregning skal følge retningslinjerne i bilag 4. Stk. 5. Hvis der tilmeldes engangsemballager af andre materialer end nævnt i stk. 1, kan Dansk Retursystem A/S oprette nye materialekategorier. Indsamlingsgebyret beregnes og fastsættes i dette tilfælde efter retningslinjerne i stk. 4, nr. 2."
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Et acontologistikgebyr beregnes én gang årligt. Gebyret er et vægtet gebyr, der beregnes på baggrund af Dansk Retursystem A/S’ opgørelse inden for hver materialekategori af, hvor stor en andel af alle engangsemballager, der er taget retur fra henholdsvis butikker og øvrige returmodtagere i perioden 1. maj året før til den 30. april i det år, hvor gebyrfastsættelsen sker. Gebyret godkendes af Miljøstyrelsen. Stk. 2. Et acontoindsamlingsgebyr beregnes én gang årligt for hver salgsgruppe, der betales acontogebyr for, som et vægtet gebyr på baggrund af Dansk Retursystem A/S’ opgørelse af, hvor mange engangsemballager, der er taget retur inden for hver salgsgruppe, der betales acontogebyr for, i perioden 1. maj året før til den 30. april i det år, hvor gebyrfastsættelsen sker."
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Dansk Retursystem A/S fastsætter årligt satserne for logistikgebyrer, jf. § 32, og indsamlingsgebyrer, jf. § 34, så der for den enkelte salgsgruppe løbende tilstræbes balance mellem provenuet og de omkostninger, der er forbundet med den enkelte salgsgruppe. Stk. 2. Gebyrsatserne revideres i forbindelse med budgettet, jf. § 99, og i øvrigt i fornødent omfang med udgangspunkt i den faktiske og den forventede fremtidige udvikling i de gebyrudløsende aktiviteter og omkostninger, således at der løbende tilstræbes en balance."
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Dansk Retursystem A/S fastsætter årligt satserne for acontoindsamlingsgebyrer og acontologistikgebyrer efter § 43, så der inden for hver salgsgruppe over en periode frem til ophør af bekendtgørelsen løbende tilstræbes en balance mellem provenuet og de omkostninger, der er forbundet med den enkelte salgsgruppe."
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Gebyrperioden er 4 uger for betaling af logistikgebyrer, jf. § 32, og indsamlingsgebyrer, jf. § 34, jf. dog § 47. Stk. 2. Dansk Retursystem A/S udarbejder på baggrund af de oplysninger, der indberettes i henhold til § 70, stk. 3, af revisionsselskabet, en opgørelse over antallet af henholdsvis genpåfyldelige emballager og engangsemballager pr. salgsgruppe, som producenten eller importøren skal betale logistikgebyr og eventuelt indsamlingsgebyr for. Stk. 3. Dansk Retursystem A/S sender opgørelsen og en opkrævning på betaling af gebyrerne til den pågældende producent eller importør senest 4 uger efter indberetningsperiodens afslutning, jf. § 54, stk. 3."
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Hvis en producent eller en importør anvender sekundær mærkning i henhold til § 21, stk. 1, nr. 2, og har valgt at foretage årlig indberetning efter § 53, stk. 1, eller undladelse heraf efter § 53, stk. 2, skal producenten eller importøren foretage indbetaling af acontologistikgebyrer og acontoindsamlingsgebyr, jf. § 45, før udlevering af pantetiketter. Stk. 2. Dansk Retursystem A/S opgør, på baggrund af den årlige indberetning efter § 55, stk. 1, om producenten eller importøren i forhold til det pågældende års gebyrsatser har betalt for meget eller for lidt i acontogebyrer for det pågældende kalenderår. Er de godkendte gebyrer fastsat efter § 32 og § 34 ændret i løbet af kalenderåret, benyttes gennemsnittet af den oprindelige og den ændrede gebyrsats ved efterreguleringen af acontogebyret. Såfremt producenten eller importøren har valgt at undlade indberetning efter § 55, stk. 2, sker der ingen regulering af det indbetalte acontogebyr. Stk. 3. Differencer i forbindelse med gebyrbetaling efter stk. 2 opkræves eller tilbagebetales efter § 109, stk. 2, 1. pkt., eller § 109, stk. 3."
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Den, som i henhold til § 27 anmoder Dansk Retursystem A/S om, at emballager skal lovliggøres, skal betale indsamlings- og logistikgebyr som aconto gebyrer efter § 45 for de lovliggjorte emballager, inden Dansk Retursystem A/S foretager mærkning af emballagerne, jf. § 28, stk. 2, nr. 3."
    },
    {
      "provision_ref": "12:49",
      "chapter": "12",
      "section": "49",
      "content": "§ 49. Dansk Retursystem A/S foretager som led i administrationen af gebyrordningerne en inddeling af emballager til drikkevarer i salgsgrupper og opretter i fornødent omfang nye salgsgrupper. Dansk Retursystem A/S giver alle udbydere og tilmeldte distributører meddelelse om eksisterende salgsgrupper og om oprettelsen af nye salgsgrupper."
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Producenter og importører skal, jf. dog stk. 4, føre regnskab med antallet af emballager med drikkevarer fordelt på salgsgrupper og GTIN, der er solgt, udleveret og overdraget fra producenten og importøren til 1) butikker, herunder egne butikker, 2) mellemhandlere, 3) distributører, 4) udlandet, og 5) øvrige returmodtagere og eventuelle øvrige erhvervsdrivende. Stk. 2. Mellemhandlere skal føre regnskab med antallet af emballager med drikkevarer fordelt på salgsgrupper og GTIN fra den enkelte producent og importør, som i perioden er solgt, udleveret eller overdraget til hver enkelt butik, distributør, mellemhandler, returmodtager og eventuelle øvrige erhvervsdrivende. Stk. 3. Distributører skal føre regnskab med antallet af emballager med drikkevarer fordelt på salgsgrupper og GTIN fra den enkelte udbyder, som i perioden er udleveret til hver enkelt butik. Stk. 4. Der skal ikke føres regnskab efter stk. 1 for emballager med drikkevarer markedsført efter §§ 17 og 18."
    },
    {
      "provision_ref": "13:51",
      "chapter": "13",
      "section": "51",
      "content": "§ 51. Producenter og importører skal, jf. dog stk. 5, hver 4. uge til revisionsselskabet indberette oplysninger, jf. § 54, om salg, udlevering og overdragelse af engangsemballager med drikkevarer til alle producentens eller importørens mellemhandlere, distributører, returmodtagere samt øvrige erhvervsdrivende, jf. dog § 53. Stk. 2. Mellemhandlere skal hver 4. uge til revisionsselskabet indberette oplysninger om salg, udlevering og overdragelse af engangsemballage til alle mellemhandlerens mellemhandlere, distributører, returmodtagere samt eventuelle øvrige erhvervsdrivende. Stk. 3. Distributører skal hver 4. uge til revisionsselskabet indberette oplysninger om salg, udlevering og overdragelse af engangsemballager til distributørens returmodtagere og øvrige erhvervsdrivende. Stk. 4. Udbydere og distributører skal indberette for nye returmodtagere m.v., jf. stk. 1-3, også selvom disse endnu ikke måtte fremgå af den i § 52 nævnte liste. Stk. 5. Der skal ikke foretages indberetning efter stk. 1 for emballager med drikkevarer markedsført efter §§ 17 og 18."
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Dansk Retursystem A/S skal hver 4. uge til alle udbydere og distributører fremsende en revideret liste med samtlige butikker, mellemhandlere, distributører, returmodtagere og eventuelle øvrige erhvervsdrivende, der skal indberettes om. Stk. 2. Dansk Retursystem A/S fastlægger og meddeler årligt udbydere og distributører en fast oversigt over 13 indberetningsperioder, inden for hvilke der skal indberettes, samtidig med meddelelse om gebyrernes størrelse for det efterfølgende kalenderår, jf. § 38, stk. 3."
    },
    {
      "provision_ref": "13:53",
      "chapter": "13",
      "section": "53",
      "content": "§ 53. Producenter og importører, som har tilmeldt engangsemballager til Dansk Retursystem A/S, og som foretager sekundær mærkning af engangsemballagerne i henhold til § 21, stk. 1, nr. 2, kan vælge at indberette salg, udlevering og overdragelse af engangsemballagerne for det forudgående kalenderår én gang årligt, jf. dog stk. 2. Indberetning skal ske senest den 1. februar. Stk. 2. I situationer nævnt i stk. 1 kan de pågældende producenter og importører alternativt vælge at undlade at indberette. Stk. 3. Det er en betingelse for at anvende indberetningsformerne i stk. 1 og 2, at producenten eller importøren foretager indbetaling af acontologistikgebyr og acontoindsamlingsgebyr for samtlige produkt- og emballagetyper, som producenten eller importøren har tilmeldt som engangsemballage efter § 10, og som skal mærkes i henhold til § 21, stk. 1, nr. 2. Stk. 4. Valg af indberetningsform er bindende for det pågældende kalenderår, jf. dog stk. 6. Stk. 5. Modtager revisionsselskabet ikke årlig indberetning inden den 1. februar, fremsender revisionsselskabet en rykker senest 4 dage efter indberetningsfristens udløb med en frist på 10 dage til at foretage indberetning. Såfremt importøren eller producenten ikke foretager indberetning inden for denne frist, anses producenten eller importøren for at have ændret sit valg til ingen indberetning, jf. stk. 2. Stk. 6. Ønsker en producent eller en importør at overgå fra indberetning hver 4. uge til årlige indberetning, skal Dansk Retursystem A/S have besked herom senest 4 uger før udløb af fristen for indberetning, jf. stk. 1."
    },
    {
      "provision_ref": "13:54",
      "chapter": "13",
      "section": "54",
      "content": "§ 54. I forbindelse med indberetninger efter § 51 skal udbydere til revisionsselskabet indberette følgende oplysninger om salg, udlevering og overdragelse af engangsemballager til mellemhandlere, distributører, returmodtagere samt eventuelle øvrige erhvervsdrivende 1) navn, adresse og kundenummer på den enkelte returmodtager, distributør, mellemhandler eller øvrige erhvervsdrivende, 2) antallet af engangsemballager, der er solgt, udleveret eller overdraget til hver enkelt returmodtager, distributør, mellemhandler eller øvrige erhvervsdrivende, opgjort for hvert enkelt GTIN, og 3) antallet af engangsemballager fordelt på salgsgrupper, som er udført med pantmærke. Stk. 2. Distributører skal tilsvarende indberette de i stk. 1, nr. 1-3, nævnte oplysninger om salg, udlevering og overdragelse af engangsemballager for distributørernes returmodtagere samt eventuelle øvrige erhvervsdrivende. Stk. 3. Indberetning efter stk. 1 og 2 foretages af den ansvarlige ledelse hos udbyderen eller distributøren og skal leveres elektronisk i et standardformat efter anvisning fra Dansk Retursystem A/S. Indberetning skal ske inden 14 dage efter udløbet af indberetningsperioden, jf. § 51. Stk. 4. Leverer udbyderen eller distributøren samlet under 500 styk engangsemballage pr. produkttype i en periode på 4 uger, skal der hver 4. uge kun indberettes oplysninger om det samlede salg pr. produkttype (GTIN). Udbydere og distributører skal samtidig fremsende en liste over de returmodtagere, som udbyderen eller distributøren har solgt eller leveret til i perioden."
    },
    {
      "provision_ref": "13:55",
      "chapter": "13",
      "section": "55",
      "content": "§ 55. I forbindelse med de årlige indberetninger af salg, udlevering og overdragelse efter § 53, stk. 1, skal producenter og importører til revisionsselskabet indberette det samlede salg af engangsemballager opgjort på GTIN fordelt på følgende grupper: 1) Butikker, herunder egne butikker. 2) Mellemhandlere. 3) Distributører. 4) Øvrige returmodtagere og eventuelle øvrige erhvervsdrivende. 5) Udført til udlandet med pantmærke. Stk. 2. Indberetning efter stk. 1 foretages af den ansvarlige ledelse hos producenten eller importøren og skal leveres elektronisk i et standardformat efter anvisning fra Dansk Retursystem A/S og under overholdelse af de i § 53, stk. 5 og 6, nævnte frister."
    },
    {
      "provision_ref": "14:56",
      "chapter": "14",
      "section": "56",
      "content": "§ 56. Producenter og importører skal hver 4. uge til revisionsselskabet indberette antallet af genpåfyldelige emballager fordelt på salgsgrupper, som i perioden er solgt, leveret eller overdraget til distributører, mellemhandlere og butikker, jf. dog stk. 6. Stk. 2. Mellemhandlere skal hver 4. uge til revisionsselskabet indberette antallet af genpåfyldelige emballager fordelt på salgsgrupper, som i perioden er solgt, leveret eller overdraget til alle mellemhandlerens distributører, andre mellemhandlere eller butikker. Stk. 3. Distributører skal hver 4. uge til revisionsselskabet indberette antallet af genpåfyldelige emballager fordelt på salgsgrupper fra den enkelte udbyder, som i perioden er solgt, leveret eller overdraget til hver af distributørens egne butikker. Stk. 4. Udbydere og distributører, jf. stk. 1-3, skal indberette for nye distributører, mellemhandlere eller butikker, også selvom disse endnu ikke måtte fremgå af den i § 57 nævnte liste. Stk. 5. Producenter og importører skal årligt inden den 1. marts til Dansk Retursystem A/S indberette det samlede antal genpåfyldelige emballager, der er solgt, leveret eller overdraget i det foregående kalenderår, med henblik på at Dansk Retursystem A/S kan opgøre den samlede returprocent for genpåfyldelige emballager i det foregående år. Stk. 6. Der skal ikke foretages indberetning efter stk. 1 for emballager med drikkevarer markedsført efter §§ 17 og 18."
    },
    {
      "provision_ref": "14:57",
      "chapter": "14",
      "section": "57",
      "content": "§ 57. Dansk Retursystem A/S skal hver 4. uge til alle udbydere og distributører fremsende en revideret liste med samtlige butikker, mellemhandlere og distributører, der skal indberettes om. Stk. 2. Dansk Retursystem A/S fastlægger og meddeler årligt udbydere og distributører en fast oversigt over 13 indberetningsperioder, inden for hvilke der skal indberettes, samtidig med meddelelse om gebyrernes størrelse for det efterfølgende kalenderår, jf. § 38, stk. 3."
    },
    {
      "provision_ref": "14:58",
      "chapter": "14",
      "section": "58",
      "content": "§ 58. I forbindelse med indberetninger efter § 56 skal udbydere og distributører til revisionsinstituttet indberette følgende oplysninger om salg, udlevering og overdragelse af genpåfyldelige emballager til distributører, mellemhandlere og butikker: 1) Distributørens, mellemhandlerens eller butikkens navn, adresse og kundenummer. 2) Antallet af genpåfyldelige emballager, der er solgt, leveret eller overdraget til hver enkelt distributør, mellemhandler eller butik opgjort for hver enkelt salgsgruppe. Stk. 2. Indberetningen efter stk. 1 foretages af den ansvarlige ledelse hos udbyderen eller distributøren og skal leveres elektronisk i et standardformat efter nærmere anvisning fra revisionsselskabet i samarbejde med Dansk Retursystem A/S. Indberetning skal ske inden 14 dage efter udløbet af hver 4-ugers periode, jf. § 56."
    },
    {
      "provision_ref": "15:59",
      "chapter": "15",
      "section": "59",
      "content": "§ 59. Udbydere skal over for den enkelte tilmeldte butik, distributør og mellemhandler på faktura eller ved særskilt opgørelse med henvisning til faktura registrere antallet af tomme genpåfyldelige emballager fordelt på returgrupper, jf. bilag 3, som udbyderen har taget retur fra butikken, distributøren og mellemhandleren. Stk. 2. Udbydere og tilmeldte distributører skal føre regnskab over modtagelse af tomme genpåfyldelige emballager fordelt på returgrupper, jf. bilag 3, fra hver enkelt butik. Regnskabet danner grundlag for opgørelse af den i perioden udbetalte håndteringsgodtgørelse og myndighedernes kontrol."
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Udbydere og tilmeldte distributører skal, jf. dog stk. 6, hver 4. uge indberette følgende oplysninger til Dansk Retursystem A/S om returtagne tomme genpåfyldelige emballager fra butikker, herunder udbyderens egne butikker 1) navn, adresse og kundenummer på den enkelte butik, hvorfra der er modtaget tomme genpåfyldelige emballager, og 2) antallet af returtagne genpåfyldelige emballager fordelt på returgrupper, jf. bilag 3, som udbyderen eller distributøren har taget retur fra butikken. Stk. 2. Udbydere skal endvidere til Dansk Retursystem A/S, som angivet i stk. 1, indberette oplysninger om returtagne tomme genpåfyldelige emballager fra distributører. Stk. 3. Producenter og importører skal, som angivet i stk. 1, indberette det samlede antal tomme genpåfyldelige emballager, som de har modtaget fra mellemhandlere. Stk. 4. Producenter og importører skal én gang årligt den 1. marts til Dansk Retursystem A/⁠S indberette det samlede antal tomme genpåfyldelige emballager, der er taget retur i det foregående kalenderår, med henblik på, at Dansk Retursystem A/⁠S kan opgøre den samlede returprocent for genpåfyldelige emballager. Stk. 5. Indberetning foretages af den ansvarlige ledelse hos udbyderen eller distributøren og skal leveres elektronisk i et standardformat efter anvisning fra Dansk Retursystem A/S. Indberetning efter stk. 1-3 skal ske inden 14 dage efter udløbet af indberetningsperioden. Stk. 6. Der skal ikke foretages indberetning efter stk. 1 for emballager med drikkevarer markedsført efter §§ 17 og 18."
    },
    {
      "provision_ref": "16:61",
      "chapter": "16",
      "section": "61",
      "content": "§ 61. Dansk Retursystem A/S indsamler hver 4. uge engangsemballager, som er mærket med et pantmærke hos udbydere, distributører, returmodtagere og øvrige erhvervsdrivende, som er tilmeldt Dansk Retursystem A/S, jf. § 14, og som opfylder betingelsen i § 14, stk. 2. Stk. 2. Udbyderen, distributøren, returmodtageren og den øvrige erhvervsdrivende kan træffe aftale med Dansk Retursystem A/S om, at indsamling sker med en anden hyppighed end nævnt i stk. 1. Stk. 3. Dansk Retursystem A/S kan træffe afgørelse om, at udbydere, distributører, returmodtagere og øvrige erhvervsdrivende ikke længere kan være tilmeldt til indsamling af engangsemballage. Det er en betingelse herfor, at udbydern, distributøren, returmodtageren og den øvrige erhvervsdrivende ikke længere kan godtgøre et behov for regelmæssig indsamling."
    },
    {
      "provision_ref": "16:62",
      "chapter": "16",
      "section": "62",
      "content": "§ 62. Dansk Retursystem A/S indsamler pantbelagte engangsemballager ved festivaler, markeder, byfester, sportsstævner m.v., som er tilmeldt Dansk Retursystem A/S, jf. § 15, og som opfylder betingelsen i § 15, stk. 2. Stk. 2. Festivalen, markedet, byfesten, sportsstævnet m.v. træffer aftale med Dansk Retursystem A/S om hyppigheden af indsamlingen. Stk. 3. Dansk Retursystem A/S kan træffe afgørelse om, at festivaler, markeder, byfester, sportsstævner m.v., ikke længere kan være tilmeldt til indsamling af engangsemballage. Det er en betingelse herfor, at festivalen, markedet, byfesten, sportsstævnet m.v. ikke længere kan godtgøre et behov for indsamling."
    },
    {
      "provision_ref": "16:63",
      "chapter": "16",
      "section": "63",
      "content": "§ 63. Miljøstyrelsen kan træffe afgørelse om, at Dansk Retursystem A/S skal indsamle engangsemballager hos udbydere, distributører, returmodtagere og øvrige erhvervsdrivende i tilfælde hvor 1) produkt- og emballagetypen ikke er tilmeldt, jf. § 10, eller 2) produkt- og emballagetypen ikke er omfattet af bekendtgørelsen, jf. § 1."
    },
    {
      "provision_ref": "16:64",
      "chapter": "16",
      "section": "64",
      "content": "§ 64. Den, som Dansk Retursystem A/S i medfør af §§ 14 og 15 indsamler engangsemballager hos, skal anvende det indsamlingsmateriel, som Dansk Retursystem A/S anviser eller udleverer, og skal i øvrigt klargøre engangsemballagen i overensstemmelse med Dansk Retursystem A/S’ instruks herfor, jf. stk. 2. Stk. 2. Dansk Retursystem A/S udarbejder en instruks, som fastsætter retningslinjer for klargøring af engangsemballager. Instruksen godkendes af Miljøstyrelsen."
    },
    {
      "provision_ref": "16:65",
      "chapter": "16",
      "section": "65",
      "content": "§ 65. Dansk Retursystem A/S træffer passende foranstaltninger til sikring af og fører kontrol med, at engangsemballager ikke beskadiges i forbindelse med transporten m.v. af engangsemballagerne fra returmodtagere til optællingsmaskinerne i Dansk Retursystem A/S’ terminaler. Stk. 2. Dansk Retursystem A/S sikrer, at indsamlede engangsemballager genanvendes."
    },
    {
      "provision_ref": "16:66",
      "chapter": "16",
      "section": "66",
      "content": "§ 66. Dansk Retursystem A/S forestår registrering og optælling af indsamlede engangsemballager, som kan danne grundlag for afregning af pant med den, som Dansk Retursystem A/S indsamler engangsemballager hos, jf. §§ 14 og 15 og håndteringsgodtgørelse med butikker. Stk. 2. Dansk Retursystem A/S tilvejebringer den nødvendige kapacitet med hensyn til arealer og bygninger (terminaler) samt nødvendigt udstyr, herunder optællingsmaskiner, komprimatorer, edb-anlæg, kommunikationslinjer, containertruck m.v. Dansk Retursystem A/S forestår endvidere indkøb, styring og distribution af det til brug for indsamlingen nødvendige materiel, medmindre andet følger af reglerne i denne bekendtgørelse. Stk. 3. Dansk Retursystem A/S forestår den centrale drift af terminalerne. For at sikre returmodtageren den korrekte pant­afregning træffer Dansk Retursystem A/S de nødvendige foranstaltninger hertil, herunder både med hensyn til indretning af tekniske anlæg og installationer og med hensyn til ansættelse af personale."
    },
    {
      "provision_ref": "16:67",
      "chapter": "16",
      "section": "67",
      "content": "§ 67. Optællingen af returmængder af engangsemballage kan ske på følgende måder 1) på Dansk Retursystem A/S’ terminaler i optællingsmaskiner, eller 2) i returautomater hos returmodtagere, hvis returmodtageren har en komprimator eller et sikkerhedscontainersystem installeret, jf. § 77, stk. 1, og § 79, stk. 1. Stk. 2. Hvis optællingen sker på Dansk Retursystem A/S’ terminaler, jf. stk. 1, nr. 1, foretages optællingen elektronisk ved scanning af emballagens stregkode og pantkode. De optællingsdata, Dansk Retursystem A/S registrerer på optællingsmaskinerne, videresendes snarest muligt elektronisk til en central server hos en operatør, jf. § 68. Dansk Retursystem A/S sletter herefter dataene. Dansk Retursystem A/S må ikke kopiere, lagre eller på anden måde gøre oplysningerne tilgængelige efter sletningen. Stk. 3. Hvis en engangsemballage ikke kan scannes i en optællingsmaskine, jf. stk. 2, foretages en manuel kontrol med henblik på at identificere engangsemballagens pantmærke, hvorefter Dansk Retursystem A/S videresender data om den manuelle kontrol til operatøren. Stk. 4. Hvis optælling sker i returautomater hos returmodtagere, der har en komprimator eller et sikkerhedscontainersystem installeret, jf. stk. 1, nr. 2, foretages optællingen i returautomaten hos returmodtageren og registreres på den centrale styreenhed. De optællingsdata, den centrale styreenhed registrerer, videresendes elektronisk til en central server hos en operatør, jf. § 68. Stk. 5. Hvis en komprimator eller et sikkerhedscontainersystem hos en returmodtager, jf. stk. 4, er ude af drift, foretages optællingen af returmængder på Dansk Retursystem A/S terminaler. Stk. 6. Hvis Dansk Retursystem A/S ikke kan fastslå det faktiske antal engangsemballager, som er indsamlet, foretager Dansk Retursystem A/S en skønsmæssig opgørelse over antallet af indsamlede emballager. Stk. 7. Ved scanning af engangsemballager på optællingsmaskiner eller i returautomater foretages en elektronisk registrering af følgende data om emballagen 1) emballagetype, 2) produkttype (GTIN), 3) den pantgruppe og salgsgruppe, som emballagen tilhører, 4) returmodtageren, der har taget emballagen retur, 5) udbyderen, og 6) eventuel pantkode."
    },
    {
      "provision_ref": "16:68",
      "chapter": "16",
      "section": "68",
      "content": "§ 68. Dansk Retursystem A/S indgår aftale med en af Dansk Retursystem A/S uafhængig operatør om registrering og videregivelse af optællingsdata fra Dansk Retursystem A/S’ terminaler, jf. § 67, stk. 2, og fra centrale styrerenheder i returautomater hos returmodtagere, jf. § 67, stk. 4. Stk. 2. Den aftale, som Dansk Retursystem A/S indgår med en uafhængig operatør, skal foruden det i stk. 1 angivne indeholde en forpligtelse for operatøren til at videregive optællingsdata til revisionsselskabet, jf. § 92, og Dansk Retursystem A/S, jf. § 69. Stk. 3. Dansk Retursystem A/S skal straks ophøre samarbejdet med operatøren, hvis denne sender andre data end angivet i § 69, stk. 2, til Dansk Retursystem A/S. Stk. 4. Dansk Retursystem A/S sender et eksemplar af den indgåede aftale til Miljøstyrelsen til orientering."
    },
    {
      "provision_ref": "16:69",
      "chapter": "16",
      "section": "69",
      "content": "§ 69. Operatøren skal videregive de optællingsdata, som operatøren har modtaget i medfør § 67, stk. 2-5, til revisionsselskabet, med henblik på, at revisionsselskabet kan foretage analyse og afstemning af sandsynligheden for, at indberettede data fra udbydere og distributører er korrekte, jf. § 93. Stk. 2. Operatøren skal på baggrund af de optællingsdata, som operatøren har modtaget i medfør § 67, stk. 2-5, videregive data om antallet af returtagne engangsemballager fordelt på pantgrupper og satser for håndteringsgodtgørelse til Dansk Retursystem A/S."
    },
    {
      "provision_ref": "17:70",
      "chapter": "17",
      "section": "70",
      "content": "§ 70. Revisionsselskabet udarbejder på baggrund af de oplysninger, som udbydere og distributører skal indsende om salg, udlevering og overdragelse, jf. § 51, §§ 53-56 og § 58, en opgørelse over samlet salg, udlevering og overdragelse 1) til den enkelte butik, mellemhandler og distributør af genpåfyldelige emballager med drikkevarer fordelt på salgsgrupper, 2) pr. udbyder af genpåfyldelige emballager med drikkevarer fordelt på salgsgrupper, 3) til den enkelte returmodtager, mellemhandler og distributør af engangsemballage med drikkevarer fordelt på salgsgrupper, og 4) pr. udbyder af engangsemballager fordelt på salgsgrupper. Stk. 2. Revisionsselskabet opgør endvidere eventuel udførsel af engangsemballager med pantmærke, jf. § 55, stk. 1, nr. 5. Stk. 3. Revisionsselskabet sender hver 4. uge de i stk. 1 og 2 nævnte opgørelser til Dansk Retursystem A/S til brug for Dansk Retursystem A/S’ opkrævning af pant, logistikgebyr og indsamlingsgebyr, i det omfang der er tale om opgørelser på baggrund af 4 ugers salg efter § 51 og § 56. Stk. 4. I tilfælde, hvor der alene indberettes årligt i henhold til § 53, stk. 1, fremsender revisionsselskabet de i stk. 1 og 2 nævnte opgørelser til Dansk Retursystem A/S én gang årligt."
    },
    {
      "provision_ref": "18:71",
      "chapter": "18",
      "section": "71",
      "content": "§ 71. Dansk Retursystem A/S udbetaler på baggrund af en optælling foretaget efter § 67 pant til den, som Dansk Retursystem A/S i medfør af §§ 14 og 15 indsamler engangsemballager hos. Stk. 2. Dansk Retursystem A/S udbetaler pant i henhold til stk. 1 snarest og senest 5 uger efter, at Dansk Retursystem A/⁠S har indsamlet engangsemballagerne. Det er en betingelse for udbetalingen af pant, at 1) engangsemballagerne er klargjort i det indsamlingsmateriel, som Dansk Retursystem A/⁠S anviser, jf. § 64, 2) Dansk Retursystem A/S eller dennes underleverandører kan afhente de returnerede engangsemballager, 3) engangsemballagerne overholder kravene til mærkning, jf. § 20, og bilag 2, og 4) engangsemballagerne kan aflæses elektronisk på pantkode eller EAN-stregkode, eller engangsemballagernes pantmærke kan identificeres ved manuel kontrol, jf. § 67. Stk. 3. Dansk Retursystem A/S udbetaler pant til returmodtagere for engangsemballager, som er taget tilbage af og elektronisk optalt i returautomater hos returmodtagere, som har en komprimator eller et sikkerhedscontainersystem installeret. Stk. 4. Dansk Retursystem A/S udbetaler pant i henhold til stk. 3 snarest og senest 2 uger efter, at data fra returautomaten er overført til operatøren via den centrale styreenhed, jf. § 67, stk. 4. Det er en betingelse for udbetaling af pant, at 1) engangsemballagerne er klargjort i det indsamlingsmateriel, som Dansk Retursystem A/S anviser, jf. § 64, 2) Dansk Retursystem A/S eller dennes underleverandører kan afhente de returnerede engangsemballager, 3) kravene i § 77, stk. 3 og 4, og § 79, stk. 2, om komprimatorer og sikkerhedscontainersystemer, er overholdt, og 4) kravene i § 80, stk. 3 og 4, om centrale styrerenheder, sikkerhedskameraer og andet teknisk udstyr, er overholdt."
    },
    {
      "provision_ref": "18:72",
      "chapter": "18",
      "section": "72",
      "content": "§ 72. Miljøstyrelsen kan efter samråd med Dansk Retursystem A/S bestemme, at Dansk Retursystem A/S skal standse udbetaling af pant til returmodtagere og øvrige erhvervsdrivende for en engangsemballage (produkttype), hvis det pantbeløb, der samlet er udbetalt i forbindelse med Dansk Retursystem A/S’ indsamling af engangsemballagen, overstiger det samlede pantbeløb, som producenten eller importøren har indbetalt til Dansk Retursystem A/S for den pågældende emballage, eller det er åbenbart, at det ikke vil være muligt for Dansk Retursystem A/S at inddrive skyldige pantbeløb hos producenten eller importøren. Stk. 2. Miljøstyrelsen kan i samråd med Dansk Retursystem A/S bestemme, at Dansk Retursystem A/S skal standse udbetaling af pant til returmodtagere og øvrige erhvervsdrivende for en engangsemballage, der ikke er tilmeldt i henhold til § 10, eller som uretmæssigt bærer en pantmærkning i henhold til § 19. Stk. 3. Dansk Retursystem A/S giver straks returmodtagere meddelelse om, hvilke engangsemballager Dansk Retursystem A/S således ikke udbetaler pant for og eventuelle særlige kendetegn ved emballagen. Dansk Retursystem A/S sikrer samtidig, at returautomater med en central styreenhed, der er installeret hos returmodtagere, ikke længere udbetaler pant for engangsemballagen ved tilbagetagningen af denne. Stk. 4. Dansk Retursystem A/S udbetaler ikke pant, hvis returmodtageren m.v. vidste eller burde vide, at der ikke er indbetalt pant for engangsemballagen til Dansk Retursystem A/S, jf. stk. 2 og stk. 3. Stk. 5. Dansk Retursystem A/S opkræver den ikke indbetalte pant hos den pågældende producent eller importør, hvis det kan godtgøres, at producenten eller importøren har pligt til at betale pant til Dansk Retursystem A/S for de pågældende engangsemballager."
    },
    {
      "provision_ref": "18:73",
      "chapter": "18",
      "section": "73",
      "content": "§ 73. Hvis Dansk Retursystem A/S standser udbetalingen af pant for en engangsemballage, jf. § 72, og dette ikke skyldes forhold, som den producent eller importør, der markedsfører emballagen, er ansvarlig for, tildeler Dansk Retursystem A/S producenten eller importøren en ny EAN-stregkode, der er godkendt alene til det danske marked. Dansk Retursystem A/S meddeler med et rimeligt varsel producenten eller importøren, fra hvilket tidspunkt producenten eller importøren skal benytte den ny EAN-stregkode, der er godkendt alene til det danske marked. Markedsføring af emballage med den tidligere benyttede EAN-stregkode, der alene er godkendt til det danske marked, er herefter ikke tilladt."
    },
    {
      "provision_ref": "19:74",
      "chapter": "19",
      "section": "74",
      "content": "§ 74. Dansk Retursystem A/S udbetaler hver 4. uge, på baggrund af oplysninger givet i medfør af § 60, om returtaget genpåfyldelig emballager, og i medfør af § 69, stk. 2, om returtaget engangsemballage, håndteringsgodtgørelse til butikker for emballager, som butikken har taget tilbage i de foregående 4 uger. Stk. 2. Dansk Retursystem A/S sender på anmodning fra butikken en opgørelsen over oplysningerne efter stk. 1, som danner grundlag for beregningen af håndteringsgodtgørelsen, til butikken. Hvis butikken har anmodet herom, sendes opgørelsen tillige til distributøren, hvis denne er tilmeldt Dansk Retursystem A/S. Stk. 3. Dansk Retursystem A/S beregner satsen for håndteringsgodtgørelse efter den fremgangsmåde, som er angivet i bilag 3. Stk. 4. Dansk Retursystem A/S fastsætter en særskilt håndteringsgodtgørelsessats for mellemhandlere med fast forretningssted, hvorfra der markedsføres et bredt sortiment af dagligvarer, som er baseret på en undersøgelse af omkostningerne til rensortering og klargøring hos sådanne mellemhandlere. Beregningen af håndteringsgodtgørelsen skal ske efter de samme retningslinjer, som gælder for butikker efter bilag 3. Stk. 5. En butik, som skifter butiksgruppe, jf. bilag 3, fra butiksgruppe C til B1 eller B2 og fra B1 eller B2 til C, skal give meddelelse herom til Dansk Retursystem A/S senest 14 dage efter, at ændringen indtræder. Stk. 6. Dansk Retursystem A/S reviderer håndteringsgodtgørelsessatserne første gang den 1. januar 2013 og derefter hvert 4. år. Udkast til revidering sendes til godkendelse hos Miljøstyrelsen senest den 1. november året før."
    },
    {
      "provision_ref": "19:75",
      "chapter": "19",
      "section": "75",
      "content": "§ 75. Dansk Retursystem A/S udarbejder en procedure for Dansk Retursystem A/S’ kontrol med, at emballager, der ydes håndteringsgodtgørelse for, er rensorteret henholdsvis klargjort. Klargøring skal ske i overensstemmelse med Dansk Retursystem A/S’ instruks, jf. § 64, stk. 2. Kontrolproceduren godkendes af Miljøstyrelsen. Stk. 2. Kontrolproceduren er opdelt i perioder af 4 ugers varighed. Hvis det to på hinanden følgende gange ved kontrollen konstateres, at butikken ikke har rensorteret de genpåfyldelige emballager eller klargjort engangsemballager, og det ikke skyldes mangel på kasser, bakker, indsamlingsmateriel eller andre særlige forhold, træffer Dansk Retursystem A/S afgørelse om at standse udbetalingen af håndteringsgodtgørelse for rensortering henholdsvis klargøring for den pågældende 4-ugers periode til den pågældende butik. Den næste kontrol skal foretages i den efterfølgende 4-ugers periode. Hvis butikken stadig ikke foretager rensortering af genpåfyldelige emballager eller klargøring af engangsemballager, træffes fornyet afgørelse om, at der heller ikke udbetales håndteringsgodtgørelse for rensortering henholdsvis klargøring for denne 4-ugers periode. Kontrolproceduren gentages, indtil Dansk Retursystem A/S finder det godtgjort, at butikken rensorterer de genpåfyldelige emballager eller klargør engangsemballager, for hvilke der kan udbetales håndteringsgodtgørelse. Udbetaling af håndteringsgodtgørelse skal genoptages med virkning fra den periode, hvori rensorteringen eller klargøringen er udført tilfredsstillende. Stk. 3. Hvis der i forbindelse med returnering af tomme genpåfyldelige emballager eller engangsemballager opstår uenighed om, hvorvidt emballagerne fra en butik, der er tilmeldt Dansk Retursystem A/S, er rensorteret eller klargjort, kan den, der afleverer, eller den, der tager de genpåfyldelige emballager eller engangsemballager retur, forlange, at Dansk Retursystem A/S skal foretage kontrol af, om emballagerne er rensorteret eller klargjort."
    },
    {
      "provision_ref": "20:76",
      "chapter": "20",
      "section": "76",
      "content": "§ 76. Miljøstyrelsen kan bestemme, at Dansk Retursystem A/S skal udarbejde et investeringsprogram med henblik på, at Dansk Retursystem A/S kan yde investeringstilskud til effektivisering af returmodtagelsen og sortering af emballager m.v. til returmodtagere eller grupper af returmodtagere. Investeringsprogrammet skal godkendes af Miljøstyrelsen."
    },
    {
      "provision_ref": "21:77",
      "chapter": "21",
      "section": "77",
      "content": "§ 77. Returmodtagere, som har installeret returautomater, kan indgå kontrakt med Dansk Retursystem A/S om udlån og installation af komprimatorer og sikkerhedscontainersystemer. Udlån og installation af komprimatorer og sikkerhedscontainersystemer kan betinges af, at returmodtageren foretager delvis egenfinansiering, jf. § 78, stk. 1. Stk. 2. Dansk Retursystem A/S fastsætter retningslinjer vedrørende krav til komprimatorer og sikkerhedscontainer­systemer, herunder tekniske specifikationer, retningslinjer for placering, installation, tilslutning m.v. Dansk Retursystem A/⁠S sender retningslinjerne til Miljøstyrelsen til orientering. Stk. 3. Returmodtagere, som får installeret en komprimator eller et sikkerhedscontainersystem af Dansk Retursystem A/⁠S, skal følge Dansk Retursystem A/S’ instruktioner vedrørende komprimatorens eller sikkerhedscontainersystemets drift, vedligeholdelse og sikkerhedsmæssige forhold m.v. samt øvrige kontraktmæssige vilkår, som Dansk Retursystem A/S fastsætter for udlånet. Stk. 4. Returmodtageren giver Dansk Retursystem A/S og myndighederne adgang til at foretage besigtigelse, afprøvning, reparationer, tekniske ændringer, vedligehold, opdatering m.v. af de i stk. 1 nævnte komprimatorer og sikkerhedscontainer­systemet, herunder installation af nye komprimatorer og sikkerhedscontainersystemer."
    },
    {
      "provision_ref": "21:78",
      "chapter": "21",
      "section": "78",
      "content": "§ 78. Dansk Retursystem A/S udarbejder hvert år en vurdering af den mængde engangsemballage, som en returmodtager skal tage tilbage, for at det er økonomisk fordelagtigt for Dansk Retursystem A/S at udlåne og installere udstyr omfattet af § 77, stk. 1, hos returmodtagere, samt en vurdering af den egenfinansiering, en returmodtager skal bidrage med, hvis returmodtageren ikke modtager en tilstrækkelig mængde engangsemballage retur. Stk. 2. Dansk Retursystem A/S sender vurderingen, jf. stk. 1, til Miljøstyrelsen til orientering samtidig med indsendelse af Dansk Retursystem A/S’ forslag til budget for det kommende år, jf. § 99."
    },
    {
      "provision_ref": "21:79",
      "chapter": "21",
      "section": "79",
      "content": "§ 79. Returmodtagere kan for egen regning købe og installere komprimatorer og sikkerhedscontainersystemer. Stk. 2. Returmodtagere, som indkøber og installerer udstyr efter stk. 1, skal 1) følge Dansk Retursystem A/S’ retningslinjer, jf. § 77, stk. 2, 2) give Dansk Retursystem A/S adgang til at installere udstyr omfattet af § 80, stk. 1, 3) følge Dansk Retursystem A/S’ instruktioner vedrørende udstyr omfattet af § 80, stk. 1, jf. § 80, stk. 3, og 4) anvende det indsamlingsmateriel, som Dansk Retursystem A/S anviser, jf. § 69, stk. 1."
    },
    {
      "provision_ref": "21:80",
      "chapter": "21",
      "section": "80",
      "content": "§ 80. Returmodtagere kan indgå kontrakt med Dansk Retursystem A/S om lån eller leje af central styreenhed, sikkerhedskamera eller andet teknisk udstyr. Dansk Retursystem A/S installerer udstyret. Stk. 2. Dansk Retursystem A/S fastsætter hvert år i forbindelse med budgettet den mængde engangsemballage, som returmodtagere skal tage tilbage, for at udstyr omfattet af stk. 1 kan lånes af Dansk Retursystem A/S. Returmodtagere der modtager en mindre mængde engangsemballage retur, kan leje udstyr omfattet af stk. 1 af Dansk Retursystem A/S. Stk. 3. Returmodtagere, der får installeret udstyr omfattet af stk. 1, skal følge Dansk Retursystem A/S’ instruktioner vedrørende drift, vedligeholdelse og sikkerhedsmæssige forhold m.v. samt øvrige kontraktmæssige vilkår, som Dansk Retursystem A/S fastsætter for udlånet eller lejen. Stk. 4. Returmodtagere giver Dansk Retursystem A/S og myndighederne adgang til at foretage besigtigelse, afprøvning, reparationer, tekniske ændringer, vedligeholdelse, opdatering m.v. af det installerede udstyr omfattet af stk. 1, herunder også installation af nyt udstyr."
    },
    {
      "provision_ref": "21:81",
      "chapter": "21",
      "section": "81",
      "content": "§ 81. Returmodtagere kan indgå kontrakt med Dansk Retursystem A/S om lån af stativer til opsamling og sortering af engangsemballage. Dansk Retursystem A/S fastsætter de kontraktmæssige vilkår for udlånet af stativer."
    },
    {
      "provision_ref": "22:82",
      "chapter": "22",
      "section": "82",
      "content": "§ 82. Dansk Retursystem A/S afholder efter reglerne i bekendtgørelsen nødvendige og rimelige udgifter til 1) håndteringsgodtgørelse til butikker, jf. § 74, 2) udbetaling af tilskud til effektivisering af returmodtagelse og sortering af emballager, jf. § 76, og administration i forbindelse hermed, 3) investeringstilskud udbetalt i henhold til § 42 i bekendtgørelse nr. 713 af 24. august 2002, som ikke allerede er tilbagebetalt, jf. § 22, stk. 2, i samme bekendtgørelse og administration i forbindelse hermed, 4) udbetaling og administration af tilskud til effektivisering af returmodtagelsen af emballager, jf. § 78 i bekendtgørelse nr. 634 af 19. juni 2008, § 79 i bekendtgørelse nr. 326 af 24. april 2008, eller tilskud til effektivisering af returmodtagelsen af emballager i henhold til § 79 i bekendtgørelse nr. 113 af 1. februar 2007, 5) administrationen af den i nr. 1 nævnte ordning for håndteringsgodtgørelse, herunder registrering og vedligeholdelse af data, jf. § 37, 6) indkøb og installation m.v. hos returmodtagere af centrale styreenheder, sikkerhedskamera og andet teknisk udstyr, jf. § 80, samt sikkerhedsprocesser i pant- og retursystemet, 7) myndighedernes tilsyn m.v., jf. § 86, 8) kontrol af rensortering og klargøring, jf. § 75, samt øvrige kontrolopgaver, jf. § 111, 9) revisionsselskabet i henhold til bekendtgørelsens regler herom og i henhold til aftale, jf. § 92, samt revisor, jf. § 95 og § 102, 10) indkøb og installation m.v. hos returmodtagere af komprimatorer og sikkerhedscontainersystemer, jf. § 77, 11) redegørelser for indsamlings- og returprocenter for emballager omfattet af bekendtgørelsen, jf. § 8 og § 96, stk. 2, nr. 1, 12) analyser af omkostninger ved rensortering og klargøring af emballage udført med henblik på beregning af satser for håndteringsgodtgørelse, jf. § 74, stk. 3 og 4, og bilag 3, 13) information om pant- og retursystemet, 14) leje af bygninger og lokaler eller køb af fast ejendom, 15) indsamling m.v. af emballager, som ikke er tilmeldt Dansk Retursystem A/S, eller emballager, som ikke er omfattet af denne bekendtgørelse, jf. § 63, 16) aktiviteter m.v. i tilknytning til opgaver, der varetages i henhold til bekendtgørelsens § 90, stk. 2 og 3, 17) renter og afdrag på lån, 18) løn og administration, 19) erhvervelse af know-how m.v., der vedrører udvikling, optimering og drift af pant- og retursystemet, 20) driften af pant- og retursystemet for engangsemballage, herunder leje eller køb af indsamlingsmateriel, tælleudstyr m.v., 21) selskabsskat, 22) udgifter til stativer til opsamling og sortering af engangsemballage hos returmodtagere, jf. § 81, og 23) eventuelle andre udgifter til ordningernes drift, der ikke er indeholdt i nr. 1-22, herunder tab på debitorer og udgifter, jf. § 85, stk. 1."
    },
    {
      "provision_ref": "22:83",
      "chapter": "22",
      "section": "83",
      "content": "§ 83. Dansk Retursystem A/S skal forud for andre udgifter anvende indtægtsført pant til at sikre, at selskabets forpligtelse til at udbetale pant efter reglerne i denne bekendtgørelse overholdes. Miljøstyrelsen kan påbyde Dansk Retursystem A/S at nedbringe eller forhøje størrelsen af det beløb, der således henstår til konsolidering af selskabet. Stk. 2. Dansk Retursystem A/S kan anvende indtægtsført pant til dækning af følgende, jf. dog stk. 1 1) udgifter til dækning af investeringstilskud til effektivisering af butikkers returmodtagelse og sortering af emballager, jf. § 76, og administration i forbindelse hermed, 2) udgifter til indkøb og installation m.v. hos returmodtagere af centrale styreenheder, sikkerhedskamera og andet teknisk udstyr, jf. § 80, samt sikkerhedsprocesser i pant- og retursystemet, 3) udgifter til erhvervelse af know-how i forbindelse med udvikling, optimering og drift af pant- og retursystemet, 4) udgifter til information om pant- og retursystemet, 5) udgifter til selskabsskat af indtægtsført pant, 6) udgifter til myndighedernes tilsyn, kontrol og administration, jf. § 86, 7) udgifter i forbindelse med Dansk Retursystem A/S’ afholdelse af udbud, jf. § 88, 8) udgifter til Dansk Retursystem A/S’, revisionsselskabets og revisors kontrol, tilsyn og revision m.v. i henhold til § 92, § 93, § 95, § 102, § 103 og § 111, 9) udgifter til Dansk Retursystem A/S’ faste og generelle administrative udgifter, herunder administration, rådgivning, uddannelse og analysearbejde inden for pant- og retursystemet, der ikke kan henføres til Dansk Retursystem A/S’ daglige driftsopgaver som operatør, 10) udgifter til indkøb og installation af komprimatorer og sikkerhedscontainersystemer hos returmodtagere, jf. § 77, 11) udgifter til håndteringsgodtgørelse for engangsemballage m.v., jf. § 74, og administration af ordningen, 12) udgifter forbundet med indsamling m.v. og genanvendelse af ikke-tilmeldt emballage, jf. § 63, 13) udgifter til optimering, forbedring og sikring af butikkers pantudbetaling over for forbrugerne, herunder informering og uddannelse af butikspersonale, og 14) udgifter til stativer til opsamling og sortering af engangsemballage hos returmodtagere, jf. § 81. Stk. 3. Dansk Retursystem A/S foretager i forbindelse med budgettet en prioritering mellem de forskellige udgiftsposter i stk. 2 og fastlægger det beløb, der maksimalt må gå til dækning af udgifterne inden for hver enkelt udgiftspost. Stk. 4. Selskabets prioritering efter stk. 3 skal godkendes af Miljøstyrelsen."
    },
    {
      "provision_ref": "22:84",
      "chapter": "22",
      "section": "84",
      "content": "§ 84. Såfremt der efter konsolidering af Dansk Retursystem A/S og dækning af udgifter i henhold til § 83 er yderligere et beløb fra indtægtsført pant til rådighed, kan den indtægtsførte pant anvendes til følgende 1) udgifter til driften af pant- og retursystemet for engangsemballage, herunder leje eller køb af indsamlingsmateriel, tælleudstyr m.v., 2) udgifter til transport af indsamlede og komprimerede emballager til og fra Dansk Retursystem A/S’ terminaler til oparbejdning og genanvendelse, 3) aktiviteter m.v. i tilknytning til opgaver, der varetages i henhold til denne bekendtgørelses § 90, stk. 2 og 3, og 4) tilskud til almennyttige formål, herunder til etablering af miljømæssige foranstaltninger, undervisning, oplysning, forskning og øvrige relevante miljøprojekter. Stk. 2. Dansk Retursystem A/S foretager i forbindelse med budgettet en prioritering mellem de forskellige udgiftsposter i stk. 1 og fastlægger det beløb, der maksimalt må gå til dækning af udgifterne inden for hver enkelt udgiftspost. Stk. 3. Selskabets prioritering efter stk. 2 skal godkendes af Miljøstyrelsen. Stk. 4. Tilskuddet i henhold til stk. 1, nr. 4, kan udbetales til personer, fonde, institutioner, offentlige myndigheder og foreninger m.v. Stk. 5. Tilskud i henhold til stk. 1, nr. 4, må ikke udbetales, hvis det udgør statsstøtte i den i EUF-traktaten nævnte betydning. Stk. 6. Indtægtsført pant, der henstår i Dansk Retursystem A/S efter ophør af bekendtgørelsen, skal udbetales af selskabets bestyrelse til de formål, der er nævnt i stk. 1, nr. 4."
    },
    {
      "provision_ref": "22:85",
      "chapter": "22",
      "section": "85",
      "content": "§ 85. Dansk Retursystem A/S kan afholde udgifter til de i § 83, stk. 2, nr. 1-11, og § 84, stk. 1, nr. 1 og 2, nævnte formål over gebyrerne på emballagerne, hvis udgifterne ikke eller kun delvist kan dækkes af indtægtsført pant. Stk. 2. Miljøstyrelsen kan godkende, at Dansk Retursystem A/S optager et lån til afholdelse af udgifter som nævnt i § 83, stk. 2, og § 84, stk. 1, nr. 1-3, med henblik på, at Dansk Retursystem A/S på et senere tidspunkt anvender indtægtsført pant til tilbagebetaling af lånet inklusiv renter m.v. Stk. 3. Hvis størrelsen af den indtægtsførte pant ikke gør det muligt for Dansk Retursystem A/S at tilbagebetale lånet inklusiv renter m.v. ved afslutningen af samme regnskabsår, er det en betingelse for Miljøstyrelsens godkendelse efter stk. 2, at tilbagebetalingen sikres ved, at der i budgettet for det kommende år anvendes indtægtsført pant til tilbagebetaling af manglende afdrag, renter m.v. på lånet forud for anvendelse af den indtægtsførte pant til formål, som beskrevet i § 83 og § 84."
    },
    {
      "provision_ref": "22:86",
      "chapter": "22",
      "section": "86",
      "content": "§ 86. Dansk Retursystem A/S betaler årligt et beløb til Miljøstyrelsen til dækning af styrelsens dokumenterede udgifter til tilsyn og kontrol samt administration i forbindelse med pant- og retursystemet samt ekstern bistand hertil. Stk. 2. Dansk Retursystem A/S betaler endvidere årligt et beløb til Miljøstyrelsens og told- og skatteforvaltningens administration i henhold til lovens § 111 a."
    },
    {
      "provision_ref": "22:87",
      "chapter": "22",
      "section": "87",
      "content": "§ 87. Dansk Retursystem A/S må maksimalt udbetale udbytte af den i selskabet indskudte selskabskapital svarende til et beløb, der beregnes som den i selskabet netto indbetalte selskabskapital multipliceret med en sats, der for et helår fastsættes til den af Nationalbanken pr. 31. december, i det regnskabsår for hvilket udbyttet udloddes, offentliggjorte referencerente »Copenhagen Interbank Offered Rate« (CIBOR 12 måneder) plus én procent. Stk. 2. Udbetaling af udbytte sker under hensyntagen til bestemmelserne herom i lov om aktieselskaber. Stk. 3. Beløb beregnet efter stk. 1, som ikke er udbetalt efter stk. 2, kan under iagttagelse af stk. 2 udbetales de efterfølgende år."
    },
    {
      "provision_ref": "22:88",
      "chapter": "22",
      "section": "88",
      "content": "§ 88. Dansk Retursystem A/S skal udbyde sine indkøb af varer og tjenesteydelser efter de bestemmelser, som efter EU-retten er gældende for staten."
    },
    {
      "provision_ref": "22:89",
      "chapter": "22",
      "section": "89",
      "content": "§ 89. Miljøstyrelsen kan bestemme, at Dansk Retursystem A/S skal iværksætte en eller flere informationskampagner, der skal medvirke til, at indsamlings- og returprocenterne, jf. § 8, for emballage nås."
    },
    {
      "provision_ref": "22:90",
      "chapter": "22",
      "section": "90",
      "content": "§ 90. Dansk Retursystem A/S må ikke drive anden virksomhed end administration m.v. af pant- og retursystemet efter reglerne i denne bekendtgørelse og loven eller påtage sig forpligtelser, herunder afholde udgifter, som ikke vedrører denne administration, jf. dog stk. 2 og 3. Stk. 2. Miljøstyrelsen kan godkende, at Dansk Retursystem A/S udfører aktiviteter, herunder erhverver materiel og know-how, som har en naturlig tilknytning til de opgaver, som Dansk Retursystem A/S varetager efter denne bekendtgørelse, herunder aktiviteter, der har til formål at sikre, at andre pantbærende emballager kan modtages i returautomater. Stk. 3. Miljøstyrelsen kan endvidere godkende, at Dansk Retursystem A/S varetager aktiviteter i forbindelse med tilsynet efter denne bekendtgørelse, herunder opbevaring af emballager som er beslaglagt eller taget i bevaring samt destruktion af disse emballager, i det omfang emballagerne ikke lovliggøres eller bortsælges på auktion i overensstemmelse med lovens § 111 a, stk. 4. Stk. 4. Miljøstyrelsen kan gøre en godkendelse efter stk. 2 og 3 betinget og fastsætte nærmere vilkår, herunder vilkår om at 1) Dansk Retursystem A/S skal føre et særskilt regnskab m.v. for aktiviteterne, 2) Dansk Retursystem A/S’ udgifter forbundet med aktiviteterne, skal finansieres af de brugere, som må antages at have gavn af aktiviteterne, 3) Dansk Retursystem A/S skal stille sikkerhed for de økonomiske forpligtelser, som Dansk Retursystem A/S påtager sig i forbindelse med aktiviteterne, 4) Dansk Retursystem A/S skal ophøre med aktiviteterne uden yderligere varsel, hvis Miljøstyrelsen vurderer, at de er uforenelige med lovgivningen, herunder EU-retten, og 5) aktiviteterne er tidsbegrænsede."
    },
    {
      "provision_ref": "22:91",
      "chapter": "22",
      "section": "91",
      "content": "§ 91. Dansk Retursystem A/S må kun optage lån til formål og på vilkår, der er godkendt af Miljøstyrelsen. Dansk Retursystem A/S må kun pantsætte aktiver med Miljøstyrelsens godkendelse. Stk. 2. Dansk Retursystem A/S må kun erhverve fast ejendom og bygninger efter godkendelse af Miljøstyrelsen. Stk. 3. Gebyrer og pant, indbetalt til Dansk Retursystem A/⁠S og renter heraf, skal anbringes på en konto i et pengeinstitut og må alene anvendes til betaling af udgifter og pantudbetalinger efter reglerne i bekendtgørelsen, herunder udbetaling af indtægtsført pant."
    },
    {
      "provision_ref": "23:92",
      "chapter": "23",
      "section": "92",
      "content": "§ 92. Dansk Retursystem A/S indgår aftale med en af Dansk Retursystem A/S uafhængig statsautoriseret eller registreret revisor (revisionsselskabet) om udbyderes og distributørers indberetning af oplysninger til revisionsselskabet om salg og leverancer og om revisionsselskabets opbevaring, bearbejdning og videregivelse af oplysninger i overensstemmelse med reglerne i denne bekendtgørelse. Dansk Retursystem A/S sender et eksemplar af den gældende aftale til Miljøstyrelsen til orientering. Stk. 2. Dansk Retursystem A/S underretter samtlige udbydere og distributører om, til hvilket revisionsselskab indberetning skal ske. Stk. 3. Revisionsselskabet må ikke samtidig være revisor for Dansk Retursystem A/S eller virksomheder, som er repræsenteret i Dansk Retursystem A/S' bestyrelse."
    },
    {
      "provision_ref": "23:93",
      "chapter": "23",
      "section": "93",
      "content": "§ 93. Dansk Retursystem A/S fastlægger i samarbejde med revisionsselskabet en kontrolinstruks med henblik på, at revisionsselskabet kan foretage afstemning og analyse af sandsynligheden for, at de af udbyderne og distributørerne indberettede oplysninger er korrekte. Stk. 2. Dansk Retursystem A/S sender et eksemplar af den i stk. 1 nævnte kontrolinstruks til Miljøstyrelsen. Stk. 3. Revisionsselskabet giver Dansk Retursystem A/S meddelelse om afvigelser fra instruksen i forhold til forventede og sædvanlige indberetninger fra udbydere og distributører om salg og leverancer fordelt på salgsgrupper. Dansk Retursystem A/S anmoder i fornødent omfang revisionsselskabet om at indhente yderligere oplysninger hos udbyderen eller distributøren med henblik på, at årsagen til afvigelserne søges klarlagt. Stk. 4. Oplysninger, der videregives af revisionsselskabet til Dansk Retursystem A/S, jf. stk. 3, må ikke indeholde oplysning om udbyderens eller distributørens navn og forretningssted. Stk. 5. Revisionsselskabet må ikke videregive andre oplysninger af forretningsmæssig karakter til Dansk Retursystem A/S end de oplysninger, der fremgår af § 70, jf. dog stk. 3 og stk. 6, samt § 94 og § 113, stk. 1. Stk. 6. Hvis revisionsselskabet bliver bekendt med, at der er sket væsentlige overtrædelser af de fastlagte procedurer, giver revisionsselskabet Miljøstyrelsen underretning herom."
    },
    {
      "provision_ref": "23:94",
      "chapter": "23",
      "section": "94",
      "content": "§ 94. Revisionsselskabet har pligt til at behandle og opbevare oplysninger, der indberettes til selskabet efter reglerne i denne bekendtgørelse, på betryggende vis, med henblik på bl.a. at undgå, at uvedkommende kan skaffe sig adgang til oplysningerne og andet misbrug. Tilsvarende gælder oplysninger, som måtte være meddelt revisionsselskabet efter reglerne i bekendtgørelse nr. 1116 af 21. december 2001, bekendtgørelse nr. 713 af 24. august 2002, bekendtgørelse nr. 113 af 1. februar 2007, bekendtgørelse nr. 326 af 24. april 2008 og bekendtgørelse nr. 634 af 19. juni 2008. Stk. 2. Hvis samarbejdet mellem Dansk Retursystem A/S og revisionsselskabet ophører, skal revisionsselskabet sikre, at oplysninger om den enkelte udbyders eller distributørs salg og udlevering af emballager med drikkevarer pr. butik eller returmodtager, herunder om nødvendigt edb-udstyr, der indeholder sådanne oplysninger, alene overdrages til et andet revisionsselskab, som har en aftale om udførelse af opgaven i overensstemmelse med reglerne i bekendtgørelsen, jf. § 92. Hvis der ikke er indgået nogen aftale mellem Dansk Retursystem A/S og et andet revisionsselskab, skal oplysningerne, herunder eventuelt edb-udstyr, der indeholder sådanne oplysninger, overgives til Miljøstyrelsen. Miljøstyrelsen kan bestemme, at oplysningerne og tilhørende udstyr skal overgives til et andet revisionsselskab eller destrueres. Stk. 3. Miljøstyrelsen kan påbyde Dansk Retursystem A/S at bringe samarbejdet med et revisionsselskab til ophør, hvis styrelsen finder, at samarbejdet ikke er foreneligt med administrationen efter loven eller reglerne i denne bekendtgørelse."
    },
    {
      "provision_ref": "23:95",
      "chapter": "23",
      "section": "95",
      "content": "§ 95. Dansk Retursystem A/S fastlægger i samarbejde med selskabets revisor en kontrolinstruks med procedurer for it-sikkerheden hos Dansk Retursystem A/S. Revisoren skal i henhold til kontrolinstruksen foretage en løbende kontrol med henblik på at sikre, at it-sikkerheden samt opbevaring, bearbejdning og videregivelse af data i Dansk Retursystem A/S følger de fastlagte procedurer og reglerne i denne bekendtgørelse. Stk. 2. Dansk Retursystem A/S sender et eksemplar af den i stk. 1 nævnte kontrolinstruks til Miljøstyrelsen til orientering."
    },
    {
      "provision_ref": "24:96",
      "chapter": "24",
      "section": "96",
      "content": "§ 96. Dansk Retursystem A/S er omfattet af de til enhver tid gældende regler om udarbejdelse og revision af årsrapport for aktieselskaber. Stk. 2. Ud over kravene i årsregnskabsloven skal årsrapportens ledelsesberetning oplyse om 1) indsamlings- og returprocenter for emballager til drikkevarer, 2) andelen af rapporterede salgsmængder for henholdsvis engangsemballager og genpåfyldelige emballager, 3) iværksatte informationsaktiviteter og -kampagner, 4) status for effektiviseringen af returmodtagelsen hos butikker, 5) status for pant- og retursystemet for engangsemballager, 6) selskabets mål for produktivitet, effektivitet og sparsommelighed samt status for opnåelsen heraf, og 7) øvrige af Miljøstyrelsen krævede oplysninger. Stk. 2. Dansk Retursystem A/S udarbejder et selvstændigt budget og regnskab for indsamlingen m.v. af ikke tilmeldte engangsemballager. Stk. 3. Dansk Retursystem A/S skal indsende den reviderede årsrapport til Miljøstyrelsen samtidig med, at årsrapporten indsendes til Erhvervs- og Selskabsstyrelsen i henhold til reglerne i årsregnskabsloven."
    },
    {
      "provision_ref": "24:97",
      "chapter": "24",
      "section": "97",
      "content": "§ 97. Dansk Retursystem A/S skal for Miljøstyrelsen forelægge revideret intern årsrapport indeholdende resultatopgørelser for opkrævede gebyrer, herunder acontogebyrer, og omkostninger afholdt i forbindelse med hermed fordelt på returgrupper for logistikgebyrer og på materialekategorier for indsamlingsgebyrer, opgørelse for indbetalt pant efter § 29 og udbetalt pant efter § 71 samt opgørelse for indtægtsført pant og anvendelse heraf, jf. §§ 83-85. Hver returgruppe for logistikgebyrer og hver materialekategori for indsamlingsgebyrer udgør et regnskabsområde. Stk. 2. Den interne årsrapport skal omfatte samme periode som den eksterne årsrapport og udarbejdes efter samme regnskabsprincipper. Stk. 3. Den interne årsrapport skal udarbejdes således, at Miljøstyrelsen kan foretage tilsyn med Dansk Retursystem A/⁠S' forhold efter bestemmelserne i bekendtgørelsen. Stk. 4. Miljøstyrelsen kan bestemme, at den interne årsrapport skal indeholde oplysninger efter Miljøstyrelsens anvisning. Stk. 5. Den interne årsrapport underskrives af den i årsregnskabslovens regler om aflæggelse af årsrapport nævnte personkreds og indsendes til Miljøstyrelsen senest samtidig med den eksterne årsrapport, jf.§ 96, stk. 3."
    },
    {
      "provision_ref": "24:98",
      "chapter": "24",
      "section": "98",
      "content": "§ 98. Dansk Retursystem A/S skal for Miljøstyrelsen forelægge intern halvårsrapport, omfattende de første 6 måneder af selskabets regnskabsår, indeholdende resultatopgørelser for opkrævede gebyrer, herunder acontogebyrer, og omkostninger afholdt i forbindelse hermed fordelt på returgrupper for logistikgebyrer og på materialekategorier for indsamlingsgebyrer, opgørelse for indbetalt pant efter § 29 og udbetalt pant efter § 71 samt opgørelse for indtægtsført pant og anvendelse heraf, jf. §§ 83-85. Bestemmelserne i § 97, stk. 2-4, finder tilsvarende anvendelse. Stk. 2. Den interne halvårsrapport underskrives af den i § 97, stk. 5, nævnte personkreds og indsendes til Miljøstyrelsen senest 2 måneder efter den i stk. 1 nævnte periodes udløb."
    },
    {
      "provision_ref": "24:99",
      "chapter": "24",
      "section": "99",
      "content": "§ 99. Dansk Retursystem A/S skal sende et udkast til budget for anvendelse af indtægtsført pant for det følgende kalenderår til Miljøstyrelsen inden den 1. juni året forud for budgetårets begyndelse. Miljøstyrelsen sender inden to måneder efter udkastets modtagelse styrelsens kommentarer til udkastet til Dansk Retursystem A/S. Stk. 2. Dansk Retursystem A/S skal sende et forslag til budget for det følgende kalenderår for Miljøstyrelsen inden den 15. september året forud for budgetårets begyndelse. Miljøstyrelsen sender inden 2 måneder efter budgettets modtagelse styrelsens kommentarer til budgettet til Dansk Retursystem A/S. Stk. 3. Budgettet, jf. stk. 2, skal ledsages af en beskrivelse af selskabets aktiviteter i det kommende år og en beskrivelse af selskabets mål for produktivitet, effektivitet og sparsommelighed i det kommende år, jf. § 96, stk. 2, nr. 6, samt grundlag for selskabets fastsættelse af logistikgebyrer og indsamlingsgebyrer for det kommende år. Stk. 4. Budgettet, jf. stk. 2, og det i stk. 3 nævnte materiale skal udarbejdes således, at Miljøstyrelsen kan foretage tilsyn med Dansk Retursystem A/S’ forhold efter bestemmelserne i bekendtgørelsen, og skal indeholde en detaljeret beskrivelse af de forudsætninger, budgettet og grundlaget for de budgetterede gebyrindtægter hviler på. Stk. 5. Dansk Retursystem A/S skal forelægge Miljøstyrelsen en halvårlig budgetopfølgning, omfattende samme perioder som selskabets halvårsrapport og årsrapport. Budgetopfølgningen skal indeholde en redegørelse for eventuelle budgetafvigelser og konsekvenser heraf. Budgetopfølgningen kan indgå som en integreret del af den interne årsrapport, jf. § 97, og den interne halvårsrapport, jf. § 98. Stk. 6. Miljøstyrelsen kan fastsætte nærmere retningslinjer for udarbejdelse af selskabets budget og budgetopfølgning samt grundlag for fastsættelse af logistik- og indsamlingsgebyrer. Stk. 7. Dansk Retursystem A/S skal omgående underrette Miljøstyrelsen, såfremt der konstateres budgetafvigelser af væsentlig betydning for selskabets drift og administrationen af pant- og retursystemet."
    },
    {
      "provision_ref": "24:100",
      "chapter": "24",
      "section": "100",
      "content": "§ 100. Dansk Retursystem A/S skal tilrettelægge forretningsgange, der sikrer, at selskabet løbende registrerer de direkte og indirekte omkostninger og indtægter, der er forbundet med de enkelte regnskabsområder m.v., jf. § 97, stk. 1, således at selskabets aktiviteter kan gennemføres i overensstemmelse med reglerne i denne bekendtgørelse, og at gebyrfastsættelsen for hver salgsgruppe kan ske på et detaljeret og kostægte beregningsgrundlag."
    },
    {
      "provision_ref": "24:101",
      "chapter": "24",
      "section": "101",
      "content": "§ 101. Dansk Retursystem A/S skal være i besiddelse af en beskrivelse af selskabets registrering af transaktioner efter bestemmelserne i bogføringsloven. Beskrivelsen skal suppleres med en detaljeret beskrivelse af selskabets forretningsgang for registrering og fordeling af omkostninger og indtægter på de enkelte aktivitets- og gebyrområder. Stk. 2. Beskrivelsen skal indsendes til Miljøstyrelsen til orientering, ligesom Miljøstyrelsen skal orienteres om væsentlige ændringer heri."
    },
    {
      "provision_ref": "24:102",
      "chapter": "24",
      "section": "102",
      "content": "§ 102. Miljøstyrelsen kan i en revisionsinstruks for Dansk Retursystem A/S fastsætte retningslinjer for arbejder, som selskabets generalforsamlingsvalgte revisor udfører til støtte for Miljøstyrelsens tilsyn med overholdelsen af bestemmelserne i denne bekendtgørelse. Stk. 2. Revisionsinstruksen kan endvidere indeholde retningslinjer for revisors rapportering."
    },
    {
      "provision_ref": "24:103",
      "chapter": "24",
      "section": "103",
      "content": "§ 103. Dansk Retursystem A/S og revisionsselskabet skal på anmodning videregive enhver oplysning til Miljøstyrelsen til brug for styrelsens tilsyn og håndhævelse af loven og reglerne i denne bekendtgørelse, herunder om uregelmæssigheder i forbindelse med administrationen af de af bekendtgørelsen omfattede ordninger. Dansk Retursystem A/S og revisionsselskabet skal endvidere af egen drift videregive oplysninger til Miljøstyrelsen, hvis de er væsentlige for styrelsens tilsyn og håndhævelse. Stk. 2. Dansk Retursystem A/S og revisionsselskabet skal på anmodning tilvejebringe og udlevere oplysning og dokumentation af enhver art om administrationen af pant- og retursystemet og selskabets forhold i øvrigt til Miljøstyrelsen samt foretage undersøgelser og beregninger, som styrelsen skønner er nødvendige for myndighedernes kontrol, herunder kontrollen med pant, gebyrer og håndteringsgodtgørelse."
    },
    {
      "provision_ref": "25:104",
      "chapter": "25",
      "section": "104",
      "content": "§ 104. Miljøministerens købsret til aktierne i Dansk Retursystem A/S, jf. lovens § 9 e, stk. 1, skal indføres i selskabets aktiebog. Stk. 2. Dansk Retursystem A/S skal indsende en kopi af selskabets aktiebog til Miljøstyrelsen og straks orientere Miljøstyrelsen om ejerskifte ved kopi af notering herom i aktiebogen. Stk. 3. Miljøstyrelsen giver skriftlig meddelelse til de aktionærer, der er noteret i aktiebogen, hvis miljøministeren ønsker at udnytte retten til at erhverve aktierne i Dansk Retursystem A/S. Meddelelsen skal oplyse om lovhjemlen til erhvervelsen, de omstændigheder, der begrunder erhvervelsen, vederlagets beregning og størrelse samt en frist på mindst 14 dage og sted for aflevering af eventuelle aktiebreve. Ak­tio­nærerne kan gøre indsigelse mod beregningen af vederlaget ved afleveringen af aktiebrevene. Efter modtagelse af aktiebrevene udbetaler miljøministeren vederlaget til aktionærerne inden 5 hverdage. Stk. 4. Efter erhvervelsen af aktierne noteres miljøministeren som aktionær i aktiebogen for Dansk Retursystem A/S."
    },
    {
      "provision_ref": "25:105",
      "chapter": "25",
      "section": "105",
      "content": "§ 105. Miljøstyrelsen giver Dansk Retursystem A/S skriftlig meddelelse, hvis miljøministeren ønsker at udnytte retten til at erhverve Dansk Retursystem A/S' aktiver, jf. lovens § 9 e, stk. 2. Meddelelsen skal oplyse om lovhjemlen til erhvervelsen, de omstændigheder, der begrunder erhvervelsen, de aktiver, som erhverves, samt et tidspunkt for deres afhentning, der tidligst er 5 hverdage efter meddelelsen. Det kan i meddelelsen angives, at den nærmere oplysning om de aktiver, som erhverves, og tidspunktet for deres afhentning først gives efter en besigtigelse efter stk. 6. Stk. 2. Vederlaget for erhvervede aktiver udgør deres bogførte værdi på dagen for afhentningen efter afskrivninger for perioden efter det forrige regnskabsår med et beløb, der svarer til den gebyrindtægt, som selskabet i perioden har oppebåret til dækning af afskrivninger på de erhvervede aktiver. Stk. 3. Dansk Retursystem A/S skal efter anmodning yde assistance i forbindelse med afhentning af aktiver. Selskabet skal endvidere af egen drift aflevere alt skriftligt materiale, herunder kontrakter, garantibeviser, korrespondance, tegninger og brugsanvisninger m.v. vedrørende de erhvervede aktiver. Stk. 4. Parterne underskriver en liste over erhvervede aktiver i forbindelse med afhentningen. Stk. 5. Efter afhentningen fremsender Dansk Retursystem A/S til ministeren en dokumenteret opgørelse over vederlagets størrelse, jf. stk. 2. Efter modtagelse af opgørelsen udbetaler ministeren vederlaget til Dansk Retursystem A/S inden 5 hverdage. I tilfælde af indsigelse mod vederlagets størrelse skal ministeren udbetale den ubestridte del af vederlaget inden fristen og resten inden 5 hverdage efter afgørelse af indsigelsen. Stk. 6. Ministeren eller den, ministeren bemyndiger hertil, kan besigtige Dansk Retursystem A/S' aktiver, herunder foretage teknisk gennemgang og prøvekørsler m.v., for at konstatere aktivernes art, tilstand og funktionsdygtighed forud for en eventuel erhvervelse. Dansk Retursystem A/S skal efter anmodning yde assistance i forbindelse med en besigtigelse."
    },
    {
      "provision_ref": "26:106",
      "chapter": "26",
      "section": "106",
      "content": "§ 106. Dansk Retursystem A/S opkræver hver 4. uge skyldig pant og gebyrer efter denne bekendtgørelse hos producenter og importører, jf. dog § 31 og §§ 47 og 48."
    },
    {
      "provision_ref": "26:107",
      "chapter": "26",
      "section": "107",
      "content": "§ 107. Gebyrer, omkostninger til trykning af pantmærker, tilbagebetaling af investeringstilskud, for meget udbetalt investeringstilskud, forudbetalt håndteringsgodtgørelse og skyldig pant m.v. skal betales til Dansk Retursystem A/S senest 8 dage fra fakturadato. Stk. 2. Betales gebyrer eller skyldig pant som nævnt i stk. 1 ikke rettidigt, skal der betales rente. Forrentningen sker fra forfaldsdagen og i øvrigt efter lovens § 88, stk. 3. Stk. 3. Hvis ikke de skyldige beløb er indbetalt 14 dage efter påkrav, indbringer Dansk Retursystem A/S sagen for domstolene. Stk. 4. I sager om mindre gældsforhold kan Dansk Retursystem A/S som alternativ til indbringelse for domstolene indgå passende afdragsordninger med debitoren til afviklingen af gældsforholdet."
    },
    {
      "provision_ref": "26:108",
      "chapter": "26",
      "section": "108",
      "content": "§ 108. Dansk Retursystem A/S kan, når lovgivningens almindelige betingelser herfor i øvrigt er opfyldt, modregne: 1) Dansk Retursystem A/S’ udgifter til indsamlingsmateriel, som er udleveret til butikker, og som butikken ikke har leveret tilbage, jf. § 64, i den pant, som Dansk Retursystem A/S udbetaler til butikken, jf. § 71. 2) Dansk Retursystem A/S’ tilbagebetalingskrav på for meget udbetalt håndteringsgodtgørelse efter § 74 i skyldig håndteringsgodtgørelse efter § 74. Stk. 2. Dansk Retursystem A/S udarbejder retningslinjer for modregning, som skal godkendes af Miljøstyrelsen."
    },
    {
      "provision_ref": "26:109",
      "chapter": "26",
      "section": "109",
      "content": "§ 109. Hvis producenten eller importøren ikke foretager den efter bekendtgørelsen krævede indberetning, jf. kapitel 13 og 14, kan Dansk Retursystem A/S træffe afgørelse om et skønnet salg, som kan danne grundlag for gebyropkrævningen, indbetaling og udbetaling af pant m.v. Stk. 2. Hvis producenten eller importøren har afgivet urigtige oplysninger om antallet af solgte emballager med drikkevarer og af denne eller andre grunde har betalt for lidt i gebyr eller pant, opkræver Dansk Retursystem A/S det skyldige beløb. Dansk Retursystem A/S kan træffe afgørelse om et skønnet salg, som kan danne grundlag for gebyropkrævningen og indbetalingen af pant. Opkrævningen for det skønnede salg skal baseres på eventuelle tidligere indberetninger og opgørelser for returtagne emballager samt optælling af tom emballage efter § 67. Stk. 3. Hvis producenten eller importøren har betalt for meget i gebyr eller pant, skal det for meget betalte tilbagebetales af Dansk Retursystem A/S senest 14 dage efter, at forholdet er konstateret af Dansk Retursystem A/S."
    },
    {
      "provision_ref": "27:110",
      "chapter": "27",
      "section": "110",
      "content": "§ 110. Miljøstyrelsen fører tilsyn med overholdelsen af reglerne i denne bekendtgørelse, jf. dog stk. 2. Stk. 2. Told- og skatteforvaltningen og Miljøstyrelsen fører tilsyn med overholdelse af reglerne i denne bekendtgørelses kapitel 5-7 og varetager den myndighedsmæssige administration som følge af lovens § 110 a, stk. 1, og § 111 a."
    },
    {
      "provision_ref": "27:111",
      "chapter": "27",
      "section": "111",
      "content": "§ 111. Dansk Retursystem A/S fører løbende kontrol med overholdelsen af reglerne om mærkning af engangsemballage, opkrævning og udbetaling af pant samt udbyderes tilmelding til Dansk Retursystem A/S. Kontrollen gennemføres ved observationer på steder, hvortil offentligheden i almindelighed har adgang."
    },
    {
      "provision_ref": "27:112",
      "chapter": "27",
      "section": "112",
      "content": "§ 112. Udbydere, distributører og returmodtagere skal på anmodning fra revisionsselskabet, Miljøstyrelsen eller told- og skatteforvaltningen fremsende enhver oplysning og dokumentation til revisionsselskabet og til myndighederne om virksomhedens salg, udlevering og overdragelse af emballager med drikkevarer for en nærmere bestemt periode. Det kan i den forbindelse bestemmes, at udbyderen, distributøren, eller returmodtageren for egen regning skal lade en statsautoriseret eller registreret revisor gennemgå periodens faktureringer, og at revisoren skal afgive en erklæring om rigtigheden af de afgivne oplysninger."
    },
    {
      "provision_ref": "27:113",
      "chapter": "27",
      "section": "113",
      "content": "§ 113. Revisionsselskabet meddeler efter anmodning fra Miljøstyrelsen eller told- og skatteforvaltningen resultatet af den i § 112 nævnte undersøgelse. Revisionsselskabet meddeler endvidere Dansk Retursystem A/S resultatet af undersøgelsen i form af oplysninger som nævnt i § 70, stk. 1. Stk. 2. Har en udbyder, distributør, butik eller returmodtager afgivet urigtige oplysninger i et omfang, der ikke er af underordnet betydning, eller efter påkrav har undladt at give oplysninger, som virksomheden har pligt til, foretager Dansk Retursystem A/S indberetning herom til Miljøstyrelsen."
    },
    {
      "provision_ref": "28:114",
      "chapter": "28",
      "section": "114",
      "content": "§ 114. Dansk Retursystem A/S’ afgørelser efter denne bekendtgørelse skal være ledsaget af en begrundelse. Begrundelsen skal indeholde en henvisning til de retsregler, i henhold til hvilke afgørelsen er truffet. I det omfang, afgørelsen efter disse regler beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen. Begrundelsen skal endvidere om fornødent indeholde en kort redegørelse for de oplysninger vedrørende sagens faktiske omstændigheder, som er tillagt væsentlig betydning for afgørelsen. Stk. 2. Afgørelsen skal være ledsaget af en vejledning om klageadgang med angivelse af, at afgørelsen inden for 4 uger kan påklages til Miljøstyrelsen, og at klage skal være skriftlig, jf. § 115. Stk. 3. Hvis Dansk Retursystem A/S ved en afgørelse påtænker at lægge vægt på oplysninger vedrørende faktiske omstændigheder, som er af væsentlig betydning for afgørelsen, og som afgørelsens adressat ikke kan antages at være bekendt med, må Dansk Retursystem A/S ikke træffe afgørelse før Dansk Retursystem A/S har gjort adressaten bekendt med oplysningerne og givet denne lejlighed til at fremkomme med en udtalelse. Det gælder dog kun, hvis oplysningerne er til ugunst for adressaten og er af væsentlig betydning for afgørelsen."
    },
    {
      "provision_ref": "28:115",
      "chapter": "28",
      "section": "115",
      "content": "§ 115. Dansk Retursystem A/S’ afgørelser efter denne bekendtgørelse kan påklages til Miljøstyrelsen, jf. lovens § 9 f. Klagefristen er 4 uger fra den dag, afgørelsen er meddelt. Klagen skal være skriftlig og skal indgives til Miljøstyrelsen, jf. § 3, nr. 8, i bekendtgørelse om delegation af miljøministerens beføjelser i miljøbeskyttelsesloven, beredskabsloven og konkurrenceloven til Miljøstyrelsen og Miljøministeriets miljøcentre."
    },
    {
      "provision_ref": "28:116",
      "chapter": "28",
      "section": "116",
      "content": "§ 116. Dansk Retursystem A/S skal i fornødent omfang yde vejledning og bistand vedrørende spørgsmål inden for den del af bekendtgørelsens anvendelsesområde, som vedrører Dansk Retursystem A/S’ virksomhed."
    },
    {
      "provision_ref": "28:117",
      "chapter": "28",
      "section": "117",
      "content": "§ 117. Miljøstyrelsen kan meddele dispensation fra reglerne i denne bekendtgørelse. Miljøstyrelsen kan i den forbindelse bestemme, at nærmere bestemte vilkår skal overholdes. Stk. 2. Miljøstyrelsens afgørelser efter denne bekendtgørelse kan ikke indbringes for anden administrativ myndighed."
    },
    {
      "provision_ref": "29:118",
      "chapter": "29",
      "section": "118",
      "content": "§ 118. Medmindre højere straf er forskyldt efter den øvrige lovgivning, straffes med bøde den, der 1) undlader at opkræve eller udbetale pant eller anvender andre pantsatser end de fastsatte, jf. § 3 og § 4, 2) undlader at tilbagetage emballager eller udbetale pant, jf. § 6, 3) undlader at sikre, at genpåfyldelige emballager indgår i et retursystem, jf. § 7, stk. 1, 4) undlader at sikre, at emballage genanvendes, jf. § 7, stk. 2, § 17, stk. 3, nr. 4, § 18, stk. 3, nr. 4, og § 65, stk. 2, 5) undlader at tilmelde sig eller tilmelde emballager til Dansk Retursystem A/S i overensstemmelse med § 9 og § 10, 6) undlader at overholde de frister for tilmelding til Dansk Retursystem A/S, som er nævnt i § 9, stk. 2, og § 10, stk. 2-5, 7) markedsfører emballager, som ikke er tilmeldt til Dansk Retursystem A/S, jf. § 10, 8) markedsfører emballager inden modtagelse af en afgørelse fra Dansk Retursystem A/S, jf. § 12, stk. 1, 9) undlader at sikre, at erhvervsmæssig import følges af kopi af gyldige tilmeldingsbeviser, jf. § 12, stk. 2, 10) testmarkedsfører eller uddeler smagsprøver i strid med § 17 eller § 18, 11) markedsfører engangsemballager i strid med § 19, 12) foretager mærkning af emballager i strid med § 20, 13) markedsfører emballager mærket i strid med § 20 og § 21, 14) sælger, udleverer eller overdrager selvklæbende pantetikker, som er udleveret af Dansk Retursystem A/S’ i strid med § 23, 15) undlader at betale pant til Dansk Retursystem A/S, jf. § 29 og § 30, 16) afholder udgifter over gebyrer, indtægtsført pant eller andre indtægter til andre formål end de efter bekendtgørelsen tilladte, jf. § 31, stk. 2, § 33, § 35, § 37, § 82-85, og § 91, 17) undlader at efterkomme myndighedernes anmodning om at tilvejebringe oplysninger, foretage undersøgelser og beregninger, jf. § 38, stk. 5, 18) undlader at føre regnskab med solgte, udleverede og overdragne emballager, jf. § 50, 19) undlader at foretage indberetning om solgte, udleverede og overdragne emballager, jf. § 51 og § 56, 20) undlader at registrere eller foretager urigtig registrering på faktura eller undlader at føre regnskab med returtagne tomme genpåfyldelige emballager, jf. § 59, 21) undlader at foretage indberetning af returtagne tomme genpåfyldelige emballager, jf. § 60, 22) undlader at anvende indsamlingsmateriel anvist af Dansk Retursystem A/S, jf. § 64, 23) undlader at klargøre engangsemballager eller foretager klargøring i strid med Dansk Retursystem A/S’ instruks, jf. § 64, 24) undlader at træffe foranstaltninger til at undgå beskadigelse af engangsemballager, jf. § 65, stk. 1, 25) undlader at træffe nødvendige foranstaltninger til sikring af en korrekt og betryggende pantafregning af engangsemballager, jf. § 66, stk. 3, 26) kopierer, lagrer eller på anden måde gør oplysninger tilgængelige i strid med § 67, stk. 2, 27) indgår aftale med en operatør i strid med § 68, 28) fortsætter aftale med en operatør i strid med § 68, stk. 3, 29) videregiver, overdrager, behandler eller opbevarer oplysninger i strid med § 69, § 70, stk. 3, § 93, stk. 4, eller § 94, stk. 1 og 2, 30) forhindrer Dansk Retursystem A/S eller dennes underleverandør i at afhente returneret engangsemballage, jf. §§ 71, stk. 2, nr. 2, og 71, stk. 4, nr. 2, 31) tilsidesætter Dansk Retursystem A/S’ instruktioner vedrørende drift, vedligeholdelse og sikkerhedsmæssige forhold m.v. vedrørende komprimatorer, sikkerhedscontainersystemer, centrale styreenheder og andet teknisk udstyr, jf. § 77, stk. 3, og § 80, stk. 3, 32) køber og installerer komprimatorer og sikkerhedscontainersystemer i strid med § 79, stk. 2, nr. 1 og 3-4, 33) undlader at foretage udbud eller foretager udbud i strid med § 88, 34) driver anden virksomhed, påtager sig forpligtelser eller iværksætter aktiviteter uden godkendelse, jf. § 90, 35) overtræder vilkår, der er fastsat af Miljøstyrelsen i en godkendelse, jf. § 90, stk. 4, eller dispensation, jf. § 117, stk. 1, 36) optager lån til formål eller på vilkår, pantsætter aktiver eller erhverver fast ejendom eller bygninger, der ikke er godkendt af Miljøstyrelsen, jf. § 91, stk. 1 og 2, 37) indgår aftale med revisionsselskabet i strid med § 92, stk. 1, 38) tilsidesætter påbud om at bringe samarbejdet med revisionsselskabet til ophør, jf. § 94, stk. 3, 39) undlader at udarbejde og fremsende årsrapporter, halvårsrapporter og budgetter og budgetopfølgning, jf. §§ 96-99, 40) tilsidesætter retningslinjer fastsat af Miljøstyrelsen om udarbejdelse af budget og budgetopfølgning, jf. § 99, stk. 6, 41) undlader at underrette Miljøstyrelsen om væsentlige budgetafvigelser, jf. § 99, stk. 7, eller ændringer i selskabets registrering af transaktioner, jf. § 101, 42) foretager registrering af omkostninger og indtægter i strid med fastlagte forretningsgange, jf. § 100 og § 101, 43) udfører arbejder eller foretager rapportering i strid med en af Miljøstyrelsen fastsat revisionsinstruks, jf. § 102, stk. 1, 44) undlader at tilvejebringe eller udlevere oplysninger og dokumentation eller foretage undersøgelser på anmodning fra Miljøstyrelsen, jf. § 103, 45) undlader at meddele Miljøstyrelsen om ejerskifte i Dansk Retursystem A/S, jf. § 104, stk. 2, 46) undlader at aflevere skriftligt materiale og dokumentation som angivet § 105, stk. 3 og 5, eller undlader at yde assistance, jf. § 105, stk. 3 og 6, 47) undlader at give oplysninger til revisionsselskabet eller Miljøstyrelsen, jf. § 112, 48) undlader at videregive oplysninger til Miljøstyrelsen, jf. § 113, stk. 1, eller 49) afgiver urigtige eller vildledende oplysninger eller dokumentation efter reglerne i denne bekendtgørelse. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er voldt skade på miljøet eller fremkaldt fare derfor eller opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "30:119",
      "chapter": "30",
      "section": "119",
      "content": "§ 119. Bekendtgørelsen træder i kraft den 1. oktober 2010, jf. dog stk. 3-8, og ophæves automatisk den 1. januar 2017. Stk. 2. Bekendtgørelse nr. 634 af 19. juni 2008 om pant på og indsamling m.v. af emballager til visse drikkevarer ophæves, jf. dog stk. 3-6. Stk. 3. Verserende klagesager om afgørelser, som er truffet før denne bekendtgørelses ikrafttræden, færdigbehandles efter reglerne i bekendtgørelse nr. 634 af 19. juni 2008 om pant på og indsamling m.v. af emballager til øl og visse læskedrikke. Stk. 4. Verserende dispensationssager færdigbehandles efter reglerne i bekendtgørelse nr. 634 af 19. juni 2008 om pant på og indsamling m.v. af emballager til øl og visse læskedrikke. Stk. 5. Udgifter til udbetaling af tilskud ydet efter bekendtgørelse nr. 1116 af 21. december 2001, jf. § 97, stk. 2, 2. pkt., i bekendtgørelse nr. 713 af 24. august 2002, tilskud efter § 42 i bekendtgørelse nr. 713 af 24. august 2002, tilskud efter § 79 i bekendtgørelse nr. 113 af 1. februar 2007 og tilskud efter § 79 i bekendtgørelse nr. 326 af 24. april 2008 samt § 78 i bekendtgørelse nr. 634 af 19. juni 2008 indgår i fornødent omfang i beregning af logistikgebyret efter denne bekendtgørelse. Stk. 6. Opkrævning af gebyrer og udbetaling af håndteringsgodtgørelse følger de efter bekendtgørelse nr. 713 af 24. august 2002 allerede fastlagte opkrævnings- og udbetalingsterminer. Stk. 7. Indberetninger efter denne bekendtgørelse om salg og udlevering af emballager samt returtagne genpåfyldelige emballager følger de rapporteringsperioder, der allerede er fastlagt i bekendtgørelse nr. 713 af 24. august 2002. Stk. 8. Distributører, butikker, returmodtagere, mellemhandlere og øvrige erhvervsdrivende, som inden den 1. september 2010 har købt eller har fået leveret produkter i plastemballager, hvor panten i medfør af § 3, stk. 2, nr. 3, i bekendtgørelse nr. 634 af 19. juni 2008 udgør 1,00 kr., kan uanset denne bekendtgørelses § 3, stk. 2, nr. 1, indtil den 1. november 2010 lovligt markedsføre disse emballager med pant på 1,00 kr."
    },
    {
      "provision_ref": "30:120",
      "chapter": "30",
      "section": "120",
      "content": "§ 120. Tilskud ydet i henhold til § 42 i bekendtgørelse nr. 713 af 24. august 2002, i henhold til § 79 i bekendtgørelse nr. 113 af 1. februar 2007, i henhold til § 79 i bekendtgørelse nr. 326 af 24. april 2008 eller i henhold til § 78 i bekendtgørelse nr. 634 af 19. juni 2008 skal tilbagebetales, hvis de til­skuds­berettigede anlæg m.v. tages varigt ud af drift. Tilskud skal endvidere tilbagebetales, hvis betingelser og vilkår for at opnå tilskud i henhold til § 43 i bekendtgørelse nr. 713 af 24. august 2002, i henhold til § 81 i bekendtgørelse nr. 113 af 1. februar 2007, i henhold til § 81 i bekendtgørelse nr. 326 af 24. april 2008 eller i henhold til § 80 i bekendtgørelse nr. 634 af 19. juni 2008 enten ikke er opfyldt eller er tilsidesat i væsentlig grad. Værdien af tilskuddet nedskrives årligt med 20 procent af tilskudsbeløbet. Stk. 2. De beløb, som skal tilbagebetales efter stk. 1, skal betales til Dansk Retursystem A/S senest 14 dage efter påkrav fra selskabet. Betales det skyldige beløb ikke rettidigt efter påkrav, indbringer Dansk Retursystem A/S sagen for domstolene."
    },
    {
      "provision_ref": "30:121",
      "chapter": "30",
      "section": "121",
      "content": "§ 121. Returmodtagere, der har modtaget effektiviseringstilskud i henhold til § 42 i bekendtgørelse nr. 713 af 24. august 2002, i henhold til § 79 i bekendtgørelse nr. 113 af 1. februar 2007, i henhold til § 79 i bekendtgørelse nr. 326 af 24. april 2008 eller i henhold til § 78 i bekendtgørelse nr. 634 af 19. juni 2008 skal give Dansk Retursystem A/S og myndighederne adgang til at foretage installation, besigtigelse, afprøvning, reparationer og tekniske ændringer af modtage- og sorteringsanlæg, herunder centrale styreenheder, samt installation af komprimatorer og sikkerhedscontainersystemer uden udgifter for butikken med henblik på at muliggøre returtagning af engangsemballager og udbetaling af pant herfor, samt iværksættelse af sikkerhedsmæssige foranstaltninger i forbindelse hermed."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bekendtgørelsen omfatter emballager med et rumindhold på under 20 liter til følgende drikkevarer: 1) Øl, jf. § 1, nr. 2, litra a, i lov om afgift af visse emballager, poser, engangsservice og pvc-folier og denne bekendtgørelses bilag 1. 2) Mineralvand, limonade og andre drikkevarer, som indeholder kulsyre (kulsyreholdig mineralvand), jf. § 1, nr. 2, litra b, i lov om afgift af visse emballager, poser, engangsservice og pvc-folier og denne bekendtgørelses bilag 1. 3) Blandinger af ikke alkoholholdige drikkevarer med spiritus (spiritusbaseret alkoholsodavand), jf. § 1, nr. 2, litra c, i lov om afgift af visse emballager, poser, engangsservice og pvc-folier og denne bekendtgørelses bilag 1. 4) Andre gærede drikkevarer m.m. (herunder gærbaserede alkoholsodavand (vin-, frugtvins- og maltbaserede)), jf. § 1, nr. 2, litra d, i lov om afgift af visse emballager, poser, engangsservice og pvc-folier og denne bekendtgørelses bilag 1. 5) Mineralvand, vand, limonade, iste og andre drikkevarer, som er umiddelbart drikkeklare, og som er uden kulsyre (ikke kulsyreholdigt vand, limonade, iste m.v.), jf. § 1, nr. 2, litra e, i lov om afgift af visse emballager, poser, engangsservice og pvc-folier og denne bekendtgørelses bilag 1. Stk. 2. Medmindre andet er udtrykkeligt bestemt, omfatter bekendtgørelsen ikke: 1) Fustager. 2) Plastdunke med et rumindhold på over 10 liter til vand, kildevand og mineralvand uden kulsyre. 3) Emballager af karton, herunder laminater bestående af karton og andre materialer. 4) Transportemballage, herunder kasser, paller og bakker.",
      "valid_from": "2010-09-27",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. I denne bekendtgørelse forstås ved: 1) Acontogebyr: Gennemsnitligt gebyr inden for hver pant- og materialegruppe, der betales i forbindelse med udlevering af pantetiketter. 2) Butik: Erhvervsdrivende, der markedsfører drikkevarer til forbrugere, med henblik på forbrug andetsteds, herunder mellemhandlere med fast forretningssted, hvorfra der markedsføres et bredt sortiment af dagligvarer. 3) Distributør: Centrallager eller lignende virksomhed, der videredistribuerer drikkevarer i emballager til egne butikker eller modtager tomme emballager til drikkevarer fra disse butikker, og som ikke samtidig er mellemhandler. 4) Drikkevarer: Produkter omfattet af § 1, stk. 1. 5) EAN-stregkode: Et EAN-stregkodesymbol benyttes til elektronisk identifikation af et produkts GTIN. 6) Emballage: Engangsemballage og genpåfyldelig emballage til drikkevarer omfattet af bekendtgørelsen. 7) Emballagetype: Emballager til drikkevarer, der er fremstillet af samme materiale, og som har samme volumen, ydre diameter, højde og form. 8) Engangsemballage: Emballage til drikkevarer, der af producenten eller importøren er tilmeldt Dansk Retursystem A/S som engangsemballage, eller som ikke er beregnet til genbrug ved genpåfyldning. 9) Genanvendelse: Nyttiggørelse som defineret i bekendtgørelse om affald bortset fra de former og metoder, som er anført i R1, R 12 og R 13, jf. bilag 6 B, i samme bekendtgørelse. 10) Genbrug: Enhver handling, hvor emballage, som er udformet med henblik på i sin levetid at kunne genbruges mindst et bestemt antal gange, genpåfyldes eller genbruges til samme formål, som den er udformet til, med eller uden støtte af hjælpeprodukter, som findes på markedet, og som muliggør genpåfyldning af emballagen. Genbrugt emballage bliver til emballageaffald, når det ikke længere kan genbruges. 11) Genpåfyldelig emballage: Emballage til drikkevarer, der af producenten eller importøren er tilmeldt Dansk Retursystem A/S som genpåfyldelig emballage med de undtagelser, der følger af reglerne i bekendtgørelsen eller emballager, der i udformningen er beregnet til genbrug ved genpåfyldning. 12) GTIN: Global Trade Item Number, tidligere EAN varenummer. Et nummer med 8 eller 13 cifre, der består af et GTIN-præfiks (landekode), et virksomhedsreferencenummer, et varereferencenummer samt et kontrolciffer til identifikation af de enkelte varer. Et GTIN-12 (tidligere UPC-varenummer) kan anvendes i stedet for et GTIN. 13) Håndteringsgodtgørelse: Tilskud som Dansk Retursystem A/S yder til butikker for rensortering og klargøring af returtaget emballage. 14) Importør: Den, der her til landet indfører drikkevarer i emballage, med henblik på markedsføring. 15) Indsamling: Aktiviteter, materiel, administration m.v. i forbindelse med opsamling af engangsemballager i indsamlingsmateriel fra Dansk Retursystem A/S hos returmodtagere m.v., komprimering eller opsamling i sikkerhedscontainer hos returmodtagere, transport til Dansk Retursystem A/S’ terminaler samt optælling og komprimering på Dansk Retursystem A/S’ terminal. 16) Indsamlingsgebyr: Et gebyr, der dækker de variable og faste omkostninger, der er forbundet med indsamling af én engangsemballage samt omkostninger i forbindelse med administrationen af pantafregning. 17) Indsamlingsmateriel: Plastsæk, plastkasse, pallecontainer eller andet, der af Dansk Retursystem A/S er anvist til brug for indsamling af tom engangsemballage. 18) Klargøring: Fyldning og mærkning af Dansk Retursystem A/S’ indsamlingsmateriel til engangsemballage i overensstemmelse med Dansk Retursystem A/S’ instruks herfor, herunder separering af engangsemballager i materialekategorierne, jf. § 64, stk. 2. 19) Komprimator: Anlæg til komprimering af engangsemballage. 20) Logistikgebyr: Et gebyr, der dækker de variable og faste omkostninger, der er forbundet med emballager, som sælges, udleveres eller overdrages til butikker. 21) Markedsføring: Salg, udlevering, overdragelse eller udbud til salg i restaurationer, auktionshuse, konkursbo, butikker, liberale erhverv, på lagre, mobile lagre, festivaler, via internettet, ombord på indenrigsfly i Danmark m.v., herunder salg, udlevering, overdragelse eller udbud til salg til egne medarbejdere. 22) Materialekategori: Aluminium, stål, plast eller glas. 23) Mellemhandler: Grossist eller anden, som ikke er en butik, og som markedsfører drikkevarer til butikker, distributører, returmodtagere eller andre mellemhandlere. 24) Pantetiket: Selvklæbende etiket med pantmærke, pantkode og materialespecifikation eller selvklæbende etiket med pantmærke, pantkode, materialespecifikation og EAN-stregkode og GTIN. 25) Pantgruppe: Engangsemballager, der opkræves samme pant for. 26) Pantkode: En kode, der indgår som en del af mærkningen for engangsemballager. Pantkoden fungerer som en sikkerhedskode for udbetaling af korrekt pant. 27) Pantmærke: Et mærke, der symboliserer, at engangsemballagen indgår i pant- og retursystemet med henblik på genanvendelse. Pantmærket består af et pilelogo med to pile samt ordet pant i kombination med bogstaverne A, B eller C, der henviser til, hvilket pantbeløb en engangsemballage bærer. 28) Primær mærkning: Mærkning af engangsemballage ved direkte påtryk på emballagen eller på emballagens primære etiket. 29) Producent: Den, der her i landet fremstiller eller tapper drikkevarer i emballage med henblik på markedsføring. 30) Produkttype: Emballager til drikkevarer med samme GTIN. 31) Rensortering: Placering af tomme genpåfyldelige emballager i de tilhørende kasser eller bakker med samme flaskestørrelse til samme producent eller importør til afhentning, hvor der ved samme flaskestørrelse forstås en flaske med samme volumen, ydre diameter og højde samt af samme materiale. 32) Returgruppe: Opdeling af emballager til drikkevarer i 6 grupper, som indgår i grundlaget for Dansk Retursystem A/S’ beregning af håndteringsgodtgørelse. 33) Returmodtager: Erhvervsdrivende, som skal tage pantbærende engangsemballage retur. 34) Revisionsselskabet: Den registrerede eller statsautoriserede revisor, som har indgået aftale med Dansk Retursystem A/S, jf. § 92. 35) Salgsgruppe: Gruppe af engangsemballager med drikkevarer, som er af samme materiale og med samme volumenindhold, der betales de samme gebyrer for, gruppe af genpåfyldelige emballager, som tilhører samme returgruppe, der betales samme gebyr for, eller gruppe af engangsemballager, som tilhører samme pantgruppe og er af samme materiale, der betales samme acontogebyr for. 36) Sekundær mærkning: Mærkning af engangsemballage ved påføring af selvklæbende pantetiket udleveret af Dansk Retursystem A/S. 37) Sikkerhedscontainersystem: Anlæg til opsamling af talte ukomprimerede engangsemballager. 38) Udbyder: Producent, importør eller mellemhandler. 39) Øvrig erhvervsdrivende: Person eller virksomhed, hvad enten denne er momsregistreret eller ej, der markedsfører emballager med drikkevarer omfattet af bekendtgørelsen, og som ikke er omfattet af definitionerne i nr. 2, 3, 14, 23, 29 eller 33.",
      "valid_from": "2010-09-27",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Enhver, som markedsfører emballage med drikkevarer, skal ved salg, udlevering eller overdragelse opkræve pant for emballagen, jf. dog §§ 17 og 18. Stk. 2. Panten, der er fastsat efter indstilling fra brancheorganisationerne for øl- og læskedrikproducenterne, udgør (inklusiv moms) følgende, jf. dog § 4: 1) Plastemballage på ikke over 99 cl, 1,50 kr. 2) Genpåfyldelig glasemballage over 50 cl, herunder for Dansk Standard DS 53:1967 ølflaske på 70 cl, 3,00 kr. 3) Anden emballage på ikke over 99 cl, 1,00 kr. 4) Emballage over 99 cl, 3, 00 kr.",
      "valid_from": "2010-09-27",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Hvis indkøbsprisen på en genpåfyldelig emballage inklusiv pant eller depositum til produkt- eller emballageleverandøren overstiger de i § 3, stk. 2, fastsatte pantsatser, meddeler Miljøstyrelsen efter ansøgning tilladelse til at forhøje panten som angivet i nr. 1-3, jf. dog stk. 2 og 3: 1) Hvis indkøbsprisen på emballagen er større end eller lig med 5 kr. (inklusiv moms) og mindre end 10 kr. (inklusiv moms), fastsættes panten til 5 kr. (inklusiv moms). 2) Hvis indkøbsprisen på emballagen er større end eller lig med 10 kr. (inklusiv moms) og mindre end 30 kr. (inklusiv moms), fastsættes panten til 10 kr. (inklusiv moms). 3) Hvis indkøbsprisen på emballagen er større end eller lig med 30 kr. (inklusiv moms), fastsættes panten til 30 kr. (inklusiv moms). Stk. 2. Det er en betingelse for meddelelse af tilladelse til at anvende pantsatser efter stk. 1, at 1) producenten eller importøren anvender en særlig GTIN og EAN-stregkode, som tildeles producenten eller importøren af Dansk Retursystem A/S, og 2) producenten eller importøren på emballagen informerer om tilladelsen til at anvende den særlige pant. Miljøstyrelsen kan fastsætte krav til informationens omfang og udformning.",
      "valid_from": "2010-09-27",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Det er en betingelse for udbetaling af pant for en engangsemballage, at 1) engangsemballagen er tilmeldt Dansk Retursystem A/S, jf. § 11, 2) engangsemballagen overholder kravene til mærkning jf. § 19, stk. 1 og bilag 2, og 3) EAN-stregkoden eller pantkoden kan aflæses elektronisk.",
      "valid_from": "2010-09-27",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Den, som har markedsført en emballage med drikkevarer, skal tage emballagen tilbage og udbetale den til enhver tid gældende pant til den, der returnerer emballagen, hvis følgende betingelser er opfyldt, jf. dog stk. 2: 1) Genpåfyldelig emballage: Genpåfyldelig emballage skal tages tilbage, hvis den svarer til de solgte, udleverede eller overdragne emballagetyper eller kan placeres i kasser og bakker som rensorteret sammen med de solgte, udleverede eller overdragne emballagetyper. 2) Engangsemballage: Butikker skal tage engangsemballagen tilbage, hvis den er af samme materiale, som de solgte, udleverede eller overdragne engangsemballager. Andre, der sælger, udleverer eller overdrager drikkevarer, skal tage de engangsemballager tilbage, som de har solgt, udleveret eller overdraget. Stk. 2. Pligten til at tage engangsemballage tilbage og udbetale pant herfor gælder ikke for udbydere, hvis engangsemballagen er mærket i overensstemmelse med reglerne i bekendtgørelsen. Pligten til at tilbagetage og udbetale pant for engangsemballage fra tilmeldte returmodtagere påhviler Dansk Retursystem A/S, hvis engangsemballagen er mærket i overensstemmelse med reglerne i bekendtgørelsen. Stk. 3. Butikker er forpligtet til at tage alle typer af engangsemballager tilbage og udbetale pant herfor, hvis butikken har en central styreenhed installeret eller har modtaget tilskud til effektivisering eller investeringstilskud i henhold til en af følgende bekendtgørelser 1) § 42 i bekendtgørelse nr. 713 af 24. august 2002, 2) § 79 i bekendtgørelse nr. 113 af 1. februar 2007, 3) § 79 i bekendtgørelse nr. 326 af 24. april 2008, 4) § 78 i bekendtgørelse nr. 634 af 19. juni 2008, eller 5) § 76 i denne bekendtgørelse.",
      "valid_from": "2010-09-27",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Producenter og importører, som markedsfører genpåfyldelig emballage omfattet af bekendtgørelsen, skal sikre, at den genpåfyldelige emballage indgår i et pant- og retursystem, hvor emballagen indsamles i tilhørende kasser og bakker hos den, som producenten eller importøren har solgt emballagen til, med henblik på returnering af emballagen til genbrug. Stk. 2. Producenter og importører, som tager genpåfyldelig emballage tilbage, skal sikre, at emballagen genanvendes, når emballagen ikke længere genbruges.",
      "valid_from": "2010-09-27",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Producenter og importører, som markedsfører genpåfyldelig emballage omfattet af bekendtgørelsen, skal sikre en returprocent på minimum 98. Stk. 2. Dansk Retursystem A/S skal inden for de rammer, der er fastlagt for selskabets aktiviteter i denne bekendtgørelse, sikre, at den samlede indsamlingsprocent for engangsemballager senest den 1. januar 2013 er på minimum 95. Stk. 3. For emballager markedsført efter §§ 17 og 18 skal producenten eller importøren kunne dokumentere en indsamlingsprocent på minimum 98.",
      "valid_from": "2010-09-27",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Udbydere skal være tilmeldt Dansk Retursystem A/S. Stk. 2. Producenter og importører skal tilmelde sig Dansk Retursystem A/S senest samtidig med tilmelding af produkt- og emballagetyper efter § 10, stk. 2-5. Mellemhandlere skal tilmelde sig senest samtidig med, at mellemhandleren påtænker at markedsføre produkt- eller emballagetypen. Stk. 3. Tilmelding skal ske ved udfyldelse af et skema til udbydertilmelding, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 4. Udbydere, som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration og opkrævning af pant for engangsemballager og gebyrer, herunder 1) kontaktoplysninger, herunder evt. CVR-nr. eller cpr-nr., 2) erhvervsmæssig status, og 3) bankoplysninger. Stk. 5. Dansk Retursystem A/S træffer afgørelse om, hvorvidt den, der ønsker at tilmelde sig, er en udbyder, jf. § 2, nr. 38. Dansk Retursystem A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen.",
      "valid_from": "2010-09-27",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Producenter og importører skal tilmelde hver produkt- og emballagetype omfattet af bekendtgørelsen, som påtænkes markedsført i Danmark, til Dansk Retursystem A/S. Stk. 2. Producenter skal tilmelde produkt- og emballagetypen senest 4 uger før, producenten første gang påtænker at markedsføre den pågældende produkt- og emballagetype i Danmark, jf. dog stk. 4. Stk. 3. Importører skal tilmelde produkt- og emballagetyper senest 4 uger før den første erhvervsmæssige import af den pågældende produkt- og emballagetype, jf. dog stk. 5. Stk. 4. Producenter, som ønsker at testmarkedsføre eller uddele smagsprøver af op til 2000 styk emballager, jf. §§ 17 og 18, skal tilmelde hver produkttype senest 2 uger før, producenten første gang påtænker at testmarkedsføre eller som smagsprøve at uddele den pågældende produkttype i Danmark. Stk. 5. Importører, som ønsker at testmarkedsføre eller uddele smagsprøver af op til 2000 styk emballager, jf. §§ 17 og 18, skal tilmelde hver produkttype senest 2 uger før den første erhvervsmæssige import af den pågældende produkttype. Stk. 6. Tilmelding skal ske ved udfyldelse af et skema til emballagetilmelding eller skema til testmarkedsføring og uddeling af smagsprøver. Skemaerne findes elektronisk på www.dansk-retursystem.dk. og skal sendes til Dansk Retursystem A/S på den måde, som angives i skemaerne. Stk. 7. Producenten og importøren skal samtidig med indsendelse af skemaet sende to eksemplarer af den produkt- eller emballagetype, som ønskes tilmeldt, til Dansk Retursystem A/S. Stk. 8. Producenter eller importører af engangsemballager skal, ud over indsendelse efter stk. 7, fremsende dokumentation til Dansk Retursystem A/S, f.eks. i form af et prøvetryk, for, at emballagen er mærket i overensstemmelse med bekendtgørelsens krav til mærkning. Stk. 9. Producenter og importører af genpåfyldelige emballager skal, ud over indsendelse efter stk. 7, fremsende dokumentation til Dansk Retursystem A/S for, at de emballager, som producenten og importøren ønsker at markedsføre, indgår i et pant- og retursystem med henblik på genbrug. Producenten og importøren skal desuden dokumentere, at pant- og retursystemet er egnet til at opnå returprocenten i § 8. Stk. 10. Producenter og importører, som ønsker at tilmelde produkt- og emballagetyper, er forpligtet til at afgive de oplysninger, som angives i skemaerne udformet af Dansk Retursystem A/S. Skemaerne må kun indeholde oplysninger af praktisk betydning for Dansk Retursystem A/S’ administration af returtagning, pantudbetaling, mærkning, opgørelse af gebyrsats samt ordningen for testmarkedsføring og smagsprøver, herunder 1) kontaktoplysninger, herunder evt. CVR-nr. eller cpr-nr., 2) oplysninger om den oprindelige producent, hvis der er tale om en importeret produkttype, 3) oplysninger om produkttypen, 4) oplysninger om emballagen, herunder om emballagen ønskes tilmeldt som en genpåfyldelig eller engangsemballage og om produkt- og emballagetypens EAN-stregkode og GTIN, jf. bilag 2, 5) oplysninger om, hvorvidt der ved mærkning af engangsemballager ønskes anvendt primær eller sekundær mærkning, og hvilken mærkningskategori der ønskes anvendt, samt 6) hvor emballagen skal markedsføres. Stk. 11. Dansk Retursystem A/S kvitterer inden 1 uge efter modtagelse af tilmeldingen herfor.",
      "valid_from": "2010-09-27",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Dansk Retursystem A/S træffer på baggrund af de oplysninger m.v., som producenter og importører har givet ved tilmeldingen, inden for 4 uger afgørelse om, hvorvidt produkt- og emballagetypen kan tilmeldes Dansk Retursystem A/S, herunder om 1) emballagen skal tilmeldes som en genpåfyldelig eller en engangsemballage, 2) engangsemballage skal mærkes med primær eller sekundær mærkning, og hvilken mærkningskategori der skal anvendes, og 3) bekendtgørelsens krav til mærkning af engangsemballager er overholdt. Stk. 2. Hvis Dansk Retursystem A/S i forbindelse med vurderingen efter stk. 1, nr. 1, finder, at det ikke er tilstrækkeligt dokumenteret, at en emballage, der ønskes tilmeldt som genpåfyldelig emballage, indgår i et pant- og retursystem med henblik på genbrug af emballagen, eller at pant- og retursystemet er egnet til at opnå den i § 8, stk. 1, krævede returprocent, tilmelder Dansk Retursystem A/S emballagen som en engangsemballage. Stk. 3. Hvis Dansk Retursystem A/S vurderer, at en produkt- og emballagetype ikke kan tilmeldes, og at forholdet kan berigtiges, retter Dansk Retursystem A/S henvendelse til producenten eller importøren og giver denne mulighed for at berigtige tilmeldingen. Stk. 4. Fristen i stk. 1 regnes fra det tidspunkt, hvor Dansk Retursystem A/S har modtaget de oplysninger m.v., som fremgår af § 10. Stk. 5. Producenten og importøren skal, til brug for afgørelsen efter stk. 1, yderligere sende op til 8 eksemplarer af den pågældende emballage til Dansk Retursystem A/S, hvis Dansk Retursystem A/S anmoder om det. Stk. 6. Dansk Retursystem A/S giver samtidig med en afgørelse efter stk. 1 om, at en produkt- eller emballagetype kan tilmeldes, producenten eller importøren meddelelse om 1) panten for emballagen, 2) mærkningskategori, 3) det logistikgebyr for hver enkelt emballage, der skal betales til Dansk Retursystem A/S, 4) det indsamlingsgebyr for hver enkelt engangsemballage, der skal betales til Dansk Retursystem A/S, og 5) den salgsgruppe, den pantgruppe, og den returgruppe, jf. bilag 3, som emballagen tilhører. Stk. 7. Dansk Retursystem A/S indlæser senest samtidig med en afgørelse efter stk. 1 om, at en produkt- eller emballagetype kan tilmeldes, relevante data om emballagen i returmodtagernes automater. Stk. 8. Dansk Retursystem A/S udsteder efter at have truffet afgørelse efter stk. 1 om, at en produkt- eller emballagetype kan tilmeldes, et tilmeldingsbevis for tilmeldingen, der skal indeholde de oplysninger, som er givet ved tilmeldingen.",
      "valid_from": "2010-09-27",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. Producenten og importøren må tidligst markedsføre emballagen umiddelbart efter modtagelsen af et tilmeldingsbevis og en afgørelse fra Dansk Retursystem A/S om, at produkt- og emballagetypen er tilmeldt Dansk Retursystem A/S. Stk. 2. Importører skal sikre, at erhvervsmæssig import af emballager med drikkevarer følges af en kopi af et gyldigt tilmeldingsbevis for importørens tilmelding som udbyder, jf. § 9, stk. 5, og kopi af gyldige tilmeldingsbeviser for tilmelding af de produkt- og emballagetyper, som importeres, jf. § 11, stk. 8.",
      "valid_from": "2010-09-27",
      "valid_to": null
    },
    {
      "provision_ref": "5:13",
      "chapter": "5",
      "section": "13",
      "content": "§ 13. Dansk Retursystem A/S tilmelder ved lovliggørelse af emballager, som er beslaglagt eller taget i bevaring efter lovens § 111 a, stk. 1 og 2, jf. stk. 3, den, som i henhold til lovens § 111 a, stk. 3, kan anmode om at få udleveret emballagerne, alene til brug for lovliggørelsen. Stk. 2. Dansk Retursystem A/S tilmelder ved lovliggørelse af emballager, jf. stk. 1, emballagerne til Dansk Retursystem A/S som engangsemballager.",
      "valid_from": "2010-09-27",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Udbydere, distributører, returmodtagere og øvrige erhvervsdrivende kan tilmelde sig til Dansk Retursystem A/S med henblik på indsamling m.v. af engangsemballager, jf. § 61. Dansk Retursystem A/S udarbejder retningslinjer for indsamlingen. Retningslinjerne godkendes af Miljøstyrelsen. Stk. 2. Det er en betingelse for at blive tilmeldt, at udbyderen, mellemhandleren, distributøren, returmodtageren og den øvrige erhvervsdrivende kan godtgøre et behov for regelmæssig indsamling, jf. dog § 15. Stk. 3. Tilmelding skal ske ved udfyldelse af et skema til tilmelding til indsamling af tomme engangsemballager, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 4. Udbydere, distributører, returmodtagere og øvrige erhvervsdrivende, som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration af indsamling af engangsemballager og udbetaling af pant, herunder 1) kontaktoplysninger, herunder evt. CVR-nr. eller cpr-nr., 2) oplysninger om, hvor indsamlingen skal ske, 3) bankoplysninger, 4) oplysninger om de typer af engangsemballager, som forventes at skulle indsamles af Dansk Retursystem A/S, og 5) oplysninger om mængden af engangsemballager, som forventes at skulle indsamles af Dansk Retursystem A/S. Stk. 5. Dansk Retursystem A/S træffer afgørelse om, hvorvidt udbyderen, distributøren, returmodtageren og den øvrige erhvervsdrivende opfylder betingelsen i stk. 2. Dansk Retursystem A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen.",
      "valid_from": "2010-09-27",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Festivaler, markeder, byfester, sportsstævner, m.v., hvor der markedsføres drikkevarer i engangsemballager, kan tilmeldes Dansk Retursystem A/S med henblik på indsamling m.v. af engangsemballage fra disse begivenheder, jf. § 62. Stk. 2. Det er en betingelse for at blive tilmeldt, jf. stk. 1, at festivalen, markedet, byfesten, sportsstævnet m.v. kan godtgøre et behov for indsamling. Stk. 3. Tilmelding skal ske ved udfyldelse af et skema til tilmelding til indsamling af tomme engangsemballager, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 4. Festivaler, markeder, byfester, sportsstævner, m.v., som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration af indsamling af engangsemballager herunder 1) kontaktoplysninger, herunder evt. CVR-nr. eller cpr-nr., 2) oplysninger om, hvor indsamlingen skal ske, 3) bankoplysninger, 4) oplysninger om de typer af engangsemballager, som forventes at skulle indsamles af Dansk Retursystem A/S, og 5) oplysninger om mængden af engangsemballager, som forventes at skulle indsamles af Dansk Retursystem A/S. Stk. 5. Dansk Retursystem A/S træffer afgørelse om, hvorvidt festivalen, markedet, byfesten, sportsstævnet m.v., opfylder betingelsen i stk. 2. Dansk Retursystem A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen.",
      "valid_from": "2010-09-27",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Butikker kan tilmelde sig til Dansk Retursystem A/S med henblik på modtagelse af håndteringsgodtgørelse, jf. § 74. Stk. 2. Tilmelding skal ske ved udfyldelse af et skema til tilmelding til modtagelse af håndteringsgodtgørelse, som findes elektronisk på www.dansk-retursystem.dk. Skemaet skal sendes til Dansk Retursystem A/S på den måde, som angives i skemaet. Stk. 3. Butikker, som ønsker at tilmelde sig, er forpligtet til at afgive de oplysninger, som angives i skemaet. Skemaet er udformet af Dansk Retursystem A/S og må kun indeholde oplysninger af praktisk betydning for Dansk Retursystem A/S’ administration af indsamling af engangsemballager, herunder 1) kontaktoplysninger, herunder evt. CVR-nr. eller cpr-nr., og 2) bankoplysninger, Stk. 4. Dansk Retursystem A/S træffer afgørelse om, hvorvidt den, der ønsker at tilmelde sig, er en butik, jf. § 2, nr. 2. Dansk System A/S udsteder herefter et bevis for tilmeldingen, der skal indeholde de oplysninger, som er givet ved tilmeldingen.",
      "valid_from": "2010-09-27",
      "valid_to": null
    },
    {
      "provision_ref": "6:17",
      "chapter": "6",
      "section": "17",
      "content": "§ 17. Producenter og importører, som ønsker at testmarkedsføre op til 2000 styk emballager af samme produkttype, og som ønsker fritagelse fra de i stk. 2 nævnte krav, skal ansøge Dansk Retursystem A/S herom. Stk. 2. Dansk Retursystem A/S kan efter ansøgning, jf. stk. 1, træffe afgørelse om, at producenter og importører fritages fra at 1) opkræve pant for emballagen, jf. § 3, 2) mærke engangsemballagen med et pantmærke, jf. § 19, 3) betale pant til Dansk Retursystem A/S, jf. § 29, 4) betale logistikgebyr, jf. § 32, 5) betale indsamlingsgebyr, jf. § 34, 6) føre regnskab med antallet af emballager, som er markedsført, jf. § 50, og 7) indberette oplysninger om markedsførte engangsemballager, jf. § 51. Stk. 3. Det er en betingelse for at opnå fritagelse efter stk. 2 at 1) testmarkedsføringen sker på hoteller eller i restaurationer, 2) produkttypen, som ønskes testmarkedsført, ikke har været markedsført i Danmark inden for de sidste 12 måneder, 3) den testmarkedsførte produkttype kun forbruges på udskænkningsstedet, og 4) emballagen genpåfyldes eller genanvendes.",
      "valid_from": "2010-09-27",
      "valid_to": null
    },
    {
      "provision_ref": "6:18",
      "chapter": "6",
      "section": "18",
      "content": "§ 18. Producenter og importører, som ønsker at foretage uddeling af smagsprøver af op til 2000 styk emballager af samme produkttype, og som ønsker fritagelse fra de i stk. 2 nævnte krav, skal ansøge Dansk Retursystem A/S herom. Stk. 2. Dansk Retursystem A/S kan efter ansøgning, jf. stk. 1, træffe afgørelse om, at producenter og importører fritages fra at 1) opkræve pant for emballagen, jf. § 3, 2) mærke engangsemballagen med et pantmærke, jf. § 19, 3) betale pant til Dansk Retursystem A/S, jf. § 29, 4) betale logistikgebyr, jf. § 32, 5) betale indsamlingsgebyr, jf. § 34, 6) føre regnskab med antallet af emballager, der er markedsført, jf. § 50, og 7) indberette oplysninger om markedsførte engangsemballager, jf. § 51. Stk. 3. Det er en betingelse for at opnå fritagelse efter stk. 2 at 1) producenten eller importøren, som ønsker at uddele smagsprøver, ikke har markedsført produkttypen i Danmark inden for de sidste 12 måneder, 2) produkttypen ikke sælges, 3) produkttypen omhældes i glas, kop eller bæger, og 4) emballagen genpåfyldes eller genanvendes.",
      "valid_from": "2010-09-27",
      "valid_to": null
    },
    {
      "provision_ref": "7:19",
      "chapter": "7",
      "section": "19",
      "content": "§ 19. Enhver, som markedsfører engangsemballage med drikkevarer i Danmark, skal med henblik på opkrævning og udbetaling af pant sikre, at engangsemballagen er mærket i overensstemmelse med reglerne i bilag 2, jf. dog §§ 17 og 18. Stk. 2. Engangsemballager skal være mærket efter reglerne i denne bekendtgørelse, når emballagerne henstår inden for en radius af 1 km fra det sted, hvor emballagerne markedsføres.",
      "valid_from": "2010-09-27",
      "valid_to": null
    },
    {
      "provision_ref": "7:20",
      "chapter": "7",
      "section": "20",
      "content": "§ 20. Mærkning af engangsemballager må kun foretages af producenter og importører. Stk. 2. Producenter og importører må kun mærke engangsemballager, som producenten eller importøren har tilmeldt Dansk Retursystem A/S, jf. § 10. Stk. 3. Dansk Retursystem A/S kan træffe afgørelse om at fravige kravene i bilag 2, om 1) størrelsen på pantmærke, pantkode og EAN-stregkode og GTIN, 2) placeringen af pantmærke, pantkode og EAN-stregkode og GTIN, 3) farven på pantmærke, pantkode og EAN-stregkode og GTIN, 4) farven på baggrunden for pantmærke, pantkode og EAN-stregkode og GTIN, og 5) anvendelse af mærkningskategori 4.",
      "valid_from": "2010-09-27",
      "valid_to": null
    },
    {
      "provision_ref": "7:21",
      "chapter": "7",
      "section": "21",
      "content": "§ 21. Producenter og importører skal mærke engangsemballager på én af følgende måder: 1) Primær mærkning: direkte påtrykning på engangsemballagen eller på dennes primære etiket (mærkningskategori 1 eller 2), jf. bilag 2. 2) Sekundær mærkning: påføring af en selvklæbende pantetiket på engangsemballagen, som fremstilles og udleveres af Dansk Retursystem A/S (mærkningskategori 3 eller 4), jf. bilag 2. Stk. 2. Hvis producenter og importører ønsker at overgå fra at anvende primær mærkning til at anvende sekundær mærkning eller omvendt eller ønsker at skifte mærkningskategori, skal producenten eller importøren foretage fornyet tilmelding af produkt- og emballagetypen, jf. § 10, og eventuelt ændre produkt- og emballagetypens EAN-stregkode og GTIN, jf. bilag 2. Stk. 3. Hvis producenter og importører ønsker at ændre tilmeldingen af en produkt- og emballagetype fra engangsemballage til genpåfyldelig emballage eller omvendt, skal producenten eller importøren foretage fornyet tilmelding af produkt- og emballagetypen, jf. § 10, og skifte emballagens EAN-stregkode og GTIN.",
      "valid_from": "2010-09-27",
      "valid_to": null
    },
    {
      "provision_ref": "7:22",
      "chapter": "7",
      "section": "22",
      "content": "§ 22. Producenter og importører, som skal mærke engangsemballager med sekundær mærkning, bestiller og køber selvklæbende pantetiketter hos Dansk Retursystem A/S. Stk. 2. De selvklæbende pantetiketter udleveres i lukkede, plomberede æsker med minimum 500 styk og med information om korrekt placering og opbevaring. Det er en betingelse for udlevering af selvklæbende pantetiketter, at producenten og importøren samtidig 1) betaler pant til Dansk Retursystem A/S, og 2) betaler de direkte omkostninger til trykning af pantetiketterne. Stk. 3. Dansk Retursystem A/S fører regnskab med udleverede selvklæbende pantetiketter, og til hvem udlevering sker.",
      "valid_from": "2010-09-27",
      "valid_to": null
    },
    {
      "provision_ref": "7:23",
      "chapter": "7",
      "section": "23",
      "content": "§ 23. Producenter og importører må ikke sælge, udlevere eller på anden måde overdrage selvklæbende pantetiketter, som Dansk Retursystem A/S har udleveret til producenten eller importøren.",
      "valid_from": "2010-09-27",
      "valid_to": null
    },
    {
      "provision_ref": "7:24",
      "chapter": "7",
      "section": "24",
      "content": "§ 24. Producenter og importører, som har bestilt selvklæbende pantetiketter, kan fortryde bestillingen, så længe pant­etiketterne ikke er udleveret til producenten eller importøren. Ved fortrydelse af bestillingen skal producenten eller importøren afholde Dansk Retursystem A/S’ direkte omkostninger til trykning af de selvklæbende pantetiketter.",
      "valid_from": "2010-09-27",
      "valid_to": null
    },
    {
      "provision_ref": "7:25",
      "chapter": "7",
      "section": "25",
      "content": "§ 25. Producenter og importører kan levere ubrugte selvklæbende pantetiketter tilbage til Dansk Retursystem A/S senest 12 måneder efter, at Dansk Retursystem A/S har udleveret pantetiketterne, hvis 1) producenten eller importøren går i betalingsstandsning eller går konkurs, eller 2) producenten eller importøren ophører med at markedsføre den pågældende produkt- eller emballagetype. Stk. 2. Producenter og importører, som leverer ubrugte selvklæbende pantetiketter tilbage, skal på anmodning fra Dansk Retursystem A/S dokumentere, at en af betingelserne i stk. 1 er opfyldt. Stk. 3. Dansk Retursystem A/S skal ved tilbagelevering efter stk. 1 tilbagebetale panten for de ubrugte selvklæbende pantetiketter og eventuelt indbetalte acontogebyrer, jf. § 47 og § 48, med fradrag af Dansk Retursystem A/S’ omkostninger til trykning af pantetiketterne.",
      "valid_from": "2010-09-27",
      "valid_to": null
    },
    {
      "provision_ref": "7:26",
      "chapter": "7",
      "section": "26",
      "content": "§ 26. Producenter og importører kan få refusion for selvklæbende pantetiketter hos Dansk Retursystem A/S, hvis producenten eller importøren har fejlmærket engangsemballager med pantetiketterne. Stk. 2. Det er en betingelse for refusion efter stk. 1, at producenten eller importøren sikrer, at der sker destruktion af de fejlmærkede engangsemballager hos Dansk Retursystem A/S eller under opsyn af Dansk Retursystem A/S. Producenten eller importøren afholder omkostningerne til destruktion af engangsemballagerne og Dansk Retursystem A/S’ opsyn. Stk. 3. Dansk Retursystem A/S skal ved refusion efter stk. 1 tilbagebetale panten for de fejlmærkede engangsemballager og eventuelt indbetalte acontogebyrer for disse, jf. § 47 og § 48, med fradrag af Dansk Retursystem A/S’ omkostninger til trykning af pantetiketterne.",
      "valid_from": "2010-09-27",
      "valid_to": null
    },
    {
      "provision_ref": "7:27",
      "chapter": "7",
      "section": "27",
      "content": "§ 27. Den, som i henhold til lovens § 111 a, stk. 3, kan anmode om at få udleveret emballager, som er taget i bevaring eller er beslaglagt, kan anmode Dansk Retursystem A/S om, at emballagerne lovliggøres ved mærkning med en selvklæbende lovliggørelsespantetiket. Stk. 2. Mærkning af emballagerne skal ske af Dansk Retursystem A/S, og som beskrevet i bilag 2. Stk. 3. Dansk Retursystem A/S kan træffe afgørelse om, at den selvklæbende lovliggørelsespantetiket skal placeres på emballagen på en anden måde end beskrevet i bilag 2.",
      "valid_from": "2010-09-27",
      "valid_to": null
    },
    {
      "provision_ref": "7:28",
      "chapter": "7",
      "section": "28",
      "content": "§ 28. Den, som i henhold til § 27 kan anmode Dansk Retursystem A/S om, at emballager lovliggøres, bestiller og køber selvklæbende lovliggørelsespantetiketter hos Dansk Retursystem A/S. Der kan kun bestilles og købes det antal lovliggørelsespantetiketter, som svarer til antallet af emballager, som skal lovliggøres. Stk. 2. Det er en betingelse for, at Dansk Retursystem A/S foretager mærkning af emballager med selvklæbende lovliggørelsespantetiketter, at den, som i henhold til § 27 kan anmode Dansk Retursystem A/S om, at emballager lovliggøres 1) betaler pant til Dansk Retursystem A/S, 2) betaler de direkte omkostninger til trykning af lovliggørelsespantetiketterne, og 3) betaler logistik- og indsamlingsgebyr, jf. § 48. Stk. 3. Dansk Retursystem A/S fører regnskab med emballager som lovliggøres.",
      "valid_from": "2010-09-27",
      "valid_to": null
    },
    {
      "provision_ref": "8:29",
      "chapter": "8",
      "section": "29",
      "content": "§ 29. Producenter og importører skal betale pant til Dansk Retursystem A/S for hver enkelt engangsemballage, der er mærket i henhold til denne bekendtgørelse, og som markedsføres her i landet eller udføres. Stk. 2. Dansk Retursystem A/S opkræver hver 4. uge pant hos producenter og importører på baggrund af den opgørelse, som revisionsselskabet, jf. § 92, sender til Dansk Retursystem A/S efter § 70, stk. 3, jf. dog § 30. Stk. 3. Dansk Retursystem A/S sender opkrævningen på betalingen af pant senest 2 uger efter, at der er foretaget en opgørelse over antallet af engangsemballager af revisionsselskabet, jf. § 92, fordelt på pantgrupper, der skal betales pant for. Opgørelsen sendes til producenten eller importøren sammen med opkrævningen.",
      "valid_from": "2010-09-27",
      "valid_to": null
    },
    {
      "provision_ref": "8:30",
      "chapter": "8",
      "section": "30",
      "content": "§ 30. Producenter og importører, der ønsker at benytte selvklæbende pantetiketter i forbindelse med mærkningen af engangsemballagen, skal betale pant til Dansk Retursystem A/S ved udleveringen af pantetiketterne, jf. § 22, stk. 2, nr. 1.",
      "valid_from": "2010-09-27",
      "valid_to": null
    },
    {
      "provision_ref": "9:31",
      "chapter": "9",
      "section": "31",
      "content": "§ 31. Ved tilmelding af en eller flere nye emballagetyper eller produkttyper skal producenten og importøren betale et gebyr på 2.000 kr. til Dansk Retursystem A/S. Dette gælder dog ikke emballager tilmeldt efter § 10, stk. 4-5. Gebyret på 2.000 kr. gælder også for tilmeldinger af nye emballagetyper eller produkttyper, der efterfølgende foretages i det pågældende kalenderår, jf. dog stk. 4. Stk. 2. Gebyret skal helt eller delvist dække Dansk Retursystem A/S' udgifter til registrering af emballagens GTIN, tekniske specifikationer, løbende vedligeholdelse af database, teknisk rådgivning af producenten og importøren samt indstilling af returautomater hos returmodtagere. Stk. 3. Det er en betingelse for udlevering af pantetiketter og indlæsning af relevante data om emballager i returmodtagernes automater i henhold til § 11, stk. 7, at Dansk Retursystem A/S har modtaget tilmeldingsgebyret nævnt i stk. 1. Stk. 4. Der opkræves altid tilmeldingsgebyr ved lovliggørelse efter lovens § 111 a, stk. 3, også selvom den, hos hvem emballagerne er taget i bevaring eller beslaglagt, eller en anden, som godtgør at være berettiget til dem, inden for samme kalenderår har betalt tilmeldingsgebyr til systemet efter stk. 1 eller i samme kalenderår har foretaget lovliggørelse af emballager efter en beslaglæggelse eller bevaring.",
      "valid_from": "2010-09-27",
      "valid_to": null
    },
    {
      "provision_ref": "9:32",
      "chapter": "9",
      "section": "32",
      "content": "§ 32. Producenter og importører skal betale et logistikgebyr til Dansk Retursystem A/S for hver emballage med drikkevarer, som disse sælger, udleverer eller overdrager til butikker samt til distributører eller mellemhandlere, der videresælger emballagen til butikker. Dette gælder dog ikke for emballager med drikkevarer markedsført efter §§ 17 og 18.",
      "valid_from": "2010-09-27",
      "valid_to": null
    },
    {
      "provision_ref": "9:33",
      "chapter": "9",
      "section": "33",
      "content": "§ 33. Logistikgebyret skal dække de udgifter, som Dansk Retursystem A/S afholder efter loven og reglerne i denne bekendtgørelse, jf. § 82, nr. 1-9, 11-14, 17-19 og 23, samt beløb til selskabsskat, der ikke vedrører den i § 83, stk. 2, nr. 5, nævnte skatteudgift, og beløb, der er udbetalt som udbytte af den i selskabet indskudte selskabskapital, jf. § 87. Udgifterne medtages i logistikgebyret, medmindre udgifterne dækkes af indtægtsført pant i henhold til § 83, stk. 2.",
      "valid_from": "2010-09-27",
      "valid_to": null
    },
    {
      "provision_ref": "9:34",
      "chapter": "9",
      "section": "34",
      "content": "§ 34. Producenter og importører, der markedsfører engangsemballage med drikkevarer, skal betale et indsamlingsgebyr til Dansk Retursystem A/S for hver enkelt engangsemballage, som producenten eller importøren markedsfører i Danmark, jf. dog §§ 17 og 18.",
      "valid_from": "2010-09-27",
      "valid_to": null
    },
    {
      "provision_ref": "9:35",
      "chapter": "9",
      "section": "35",
      "content": "§ 35. Indsamlingsgebyret skal dække de årlige udgifter, som Dansk Retursystem A/S afholder efter loven og reglerne i denne bekendtgørelse til pantadministration og indsamling m.v. af tilmeldte engangsemballager, jf. § 82, nr. 10, 13, 14, 17-20 og 23, samt til selskabsskat som omtalt i § 83, stk. 2, nr. 5. Udgifterne medtages i indsamlingsgebyret for engangsemballager, der fastsættes efter retningslinjerne i bilag 4, medmindre udgiften dækkes af indtægtsført pant i henhold til § 83, stk. 2.",
      "valid_from": "2010-09-27",
      "valid_to": null
    },
    {
      "provision_ref": "9:36",
      "chapter": "9",
      "section": "36",
      "content": "§ 36. Butikker, der er tilmeldt Dansk Retursystem A/S i henhold til § 14, og som modtager håndteringsgodtgørelse, jf. § 74, betaler årligt et administrationsgebyr på 500 kr. til Dansk Retursystem A/S. Stk. 2. Ved tilmelding til Dansk Retursystem A/S efter tidspunktet for den årlige opkrævning, foretages der et forholdsmæssigt fradrag i administrationsgebyret for den forløbne tid.",
      "valid_from": "2010-09-27",
      "valid_to": null
    },
    {
      "provision_ref": "9:37",
      "chapter": "9",
      "section": "37",
      "content": "§ 37. Administrationsgebyret skal anvendes til hel eller delvis dækning af Dansk Retursystem A/S’ omkostninger til registrering og vedligeholdelse af oplysninger om den enkelte butik, bearbejdning af indberettede salgs- og returmængder fra udbydere og distributører for den enkelte butik samt beregning af butikkens håndteringsgodtgørelse og udbetaling af denne.",
      "valid_from": "2010-09-27",
      "valid_to": null
    },
    {
      "provision_ref": "10:38",
      "chapter": "10",
      "section": "38",
      "content": "§ 38. Dansk Retursystem A/S fastsætter logistikgebyr efter § 32 og indsamlingsgebyr § 34. Gebyrerne godkendes af Miljøstyrelsen, jf. dog stk. 2. Stk. 2. Miljøstyrelsen kan bestemme, at gebyrer efter § 32 og § 34 i stedet skal fastsættes af styrelsen efter reglerne i denne bekendtgørelse. Stk. 3. Dansk Retursystem A/S giver senest den 1. november hvert år samtlige udbydere meddelelse om den fastsatte størrelse af de i denne bekendtgørelse nævnte gebyrer, der vil være gældende fra førstkommende årsskifte. Dansk Retursystem A/S giver endvidere efter anmodning meddelelse herom til butikker, distributører, returmodtagere og øvrige erhvervsdrivende. Stk. 4. Gebyrer, der fastsættes specifikt for en enkelt emballagetype, jf. § 42, stk. 4 og 5, meddeles alene til den pågældende importør eller producent og offentliggøres i øvrigt ikke. Stk. 5. Dansk Retursystem A/S og revisionsselskabet skal på anmodning fra Miljøstyrelsen tilvejebringe enhver oplysning samt lade foretage undersøgelser og beregninger, der skønnes nødvendige for at kunne fastsætte og godkende gebyrer samt oprette og godkende salgsgrupper.",
      "valid_from": "2010-09-27",
      "valid_to": null
    },
    {
      "provision_ref": "10:39",
      "chapter": "10",
      "section": "39",
      "content": "§ 39. Ved beregningen af gebyrsatsen for en salgsgruppe medtages indtægter i form af gebyrer og renter heraf og eventuelle andre indtægter, der kan henføres til salgsgruppen.",
      "valid_from": "2010-09-27",
      "valid_to": null
    },
    {
      "provision_ref": "10:40",
      "chapter": "10",
      "section": "40",
      "content": "§ 40. Dansk Retursystem A/S skal opgøre, hvorvidt der for et regnskabsår for hver materialekategori, jf. bilag 4, er indbetalt for lidt eller for meget i indsamlingsgebyr, herunder acontoindsamlingsgebyr, i forhold til omkostningerne anført i bilag 4. Tidligere års eventuelle over- eller underskud for hver enkelt materialekategori indgår i beregningen af indsamlingsgebyrsatserne for den kommende budgetperiode. Over- og underskud fordeles på alle engangsemballager inden for den pågældende materialekategori. Stk. 2. Dansk Retursystem A/S skal opgøre, hvorvidt der for et regnskabsår for hver enkelt returgruppe, jf. bilag 3, er indbetalt for lidt eller for meget i logistikgebyr, herunder acontologistikgebyr, i forhold til omkostningerne til håndteringsgodtgørelse og effektivisering. Tidligere års eventuelle over- eller underskud for hver enkelt returgruppe indgår i beregningen af logistikgebyrsatserne for den kommende budgetperiode. Over- og underskud fordeles på alle emballager inden for den pågældende returgruppe.",
      "valid_from": "2010-09-27",
      "valid_to": null
    },
    {
      "provision_ref": "10:41",
      "chapter": "10",
      "section": "41",
      "content": "§ 41. For genpåfyldelige emballager beregnes logistikgebyret inden for hver af returgrupperne 1-3 nævnt i bilag 3. For alle engangsemballager, der sælges, udleveres og overdrages til butikker, fastsættes logistikgebyret inden for hver af returgrupperne 4-6 nævnt i bilag 3. Stk. 2. Udgifterne til håndteringsgodtgørelse til butikker fordeles mellem returgrupper efter retningslinjerne i bilag 3. Udgifter til administration af håndteringsgodtgørelse fordeles mellem alle emballager efter antal. Udgifter til kontrol med rensortering fordeles mellem alle genpåfyldelige emballager efter antal. Udgifter til kontrol med klargøring af engangsemballager fordeles mellem alle engangsemballager efter antal. Stk. 3. Udgifter til investeringstilskud, som udbetales i henhold til § 76 i denne bekendtgørelse, § 78 i bekendtgørelse nr. 634 af 19. juni 2008, § 79 i bekendtgørelse nr. 326 af 24. april 2008 og § 79 i bekendtgørelse nr. 113 af 1. februar 2007 samt administration i forbindelse hermed, skal fordeles mellem genpåfyldelige emballager og engangsemballager, som sælges, udleveres eller overdrages til butikker, efter antal, hvis udgifterne ikke dækkes af indtægtsført pant, jf. § 83, stk. 2, nr. 1. Stk. 4. Udgifter til test og analyser af omkostninger ved rensortering af genpåfyldelige emballager fordeles mellem alle genpåfyldelige emballager, der sælges, udleveres eller overdrages til butikker. Udgifter til test og analyser af omkostninger ved klargøring af engangsemballager fordeles mellem engangsemballager, der sælges, udleveres eller overdrages til butikker, efter antal. Stk. 5. Udgifter, udover hvad der følger af stk. 2-4, og udgifter vedrørende tilmelding af emballagetyper og produkttyper, hvor udgiften kun delvis dækkes af det i § 31 nævnte tilmeldingsgebyr, og udgifter til administration i forbindelse med tilmeldte butikker, hvor udgiften kun delvist dækkes over det i § 36 nævnte administrationsgebyr, fordeles ligeligt mellem samtlige emballager, der sælges, udleveres eller overdrages til butikker, efter antal. Stk. 6. Udgiften til betaling af udbytte af den i selskabet indskudte selskabskapital, jf. § 87, fordeles ligeligt mellem samtlige emballager, der sælges, udleveres eller overdrages til butikker, efter antal. Stk. 7. Den nærmere fordeling af øvrige udgifter mellem engangsemballager og genpåfyldelige emballager godkendes af Miljøstyrelsen i forbindelse med godkendelsen af logistikgebyret, jf. § 38.",
      "valid_from": "2010-09-27",
      "valid_to": null
    },
    {
      "provision_ref": "10:42",
      "chapter": "10",
      "section": "42",
      "content": "§ 42. Indsamlingsgebyret beregnes for engangsemballager med samme volumenindhold inden for hver af følgende materialekategorier: Aluminium, stål, plast og glas. Stk. 2. For engangsemballager, der på grund af tekniske begrænsninger, herunder emballagens dimensioner i forhold til returautomatens åbning, ikke kan returtages i en returautomat eller i øvrigt teknisk er problematiske at håndtere på Dansk Retursystem A/S’ optællingsterminaler, kan foretages en individuel beregning af indsamlingsgebyret, jf. bilag 4. Stk. 3. Der skal endvidere beregnes et nyt indsamlingsgebyr inden for en materialekategori med samme volumen, hvis særlige forhold medfører, at der for en eller flere emballager er væsentlige økonomiske forskelle i forhold til de øvrige emballager inden for samme kategori. Stk. 4. Tilmeldes der nye engangsemballager mellem de årlige gebyrgodkendelser, jf. § 38, skal indsamlingsgebyret for den nye engangsemballage fastlægges af Dansk Retursystem A/S ud fra følgende principper: 1) Den nytilmeldte engangsemballage skal indplaceres under et allerede eksisterende indsamlingsgebyr i den aktuelle materialekategori. Der skal anvendes det indsamlingsgebyr, der ligger tættest på den aktuelle emballages volumen, når der rundes op. 2) Hvis engangsemballage f.eks. på grund af emballagens vægt eller volumen ikke kan indplaceres under et allerede godkendt gebyr, jf. nr. 1, beregner og fastsætter Dansk Retursystem A/S et nyt indsamlingsgebyr for den pågældende engangsemballage. Denne beregning skal følge retningslinjerne i bilag 4. Stk. 5. Hvis der tilmeldes engangsemballager af andre materialer end nævnt i stk. 1, kan Dansk Retursystem A/S oprette nye materialekategorier. Indsamlingsgebyret beregnes og fastsættes i dette tilfælde efter retningslinjerne i stk. 4, nr. 2.",
      "valid_from": "2010-09-27",
      "valid_to": null
    },
    {
      "provision_ref": "10:43",
      "chapter": "10",
      "section": "43",
      "content": "§ 43. Et acontologistikgebyr beregnes én gang årligt. Gebyret er et vægtet gebyr, der beregnes på baggrund af Dansk Retursystem A/S’ opgørelse inden for hver materialekategori af, hvor stor en andel af alle engangsemballager, der er taget retur fra henholdsvis butikker og øvrige returmodtagere i perioden 1. maj året før til den 30. april i det år, hvor gebyrfastsættelsen sker. Gebyret godkendes af Miljøstyrelsen. Stk. 2. Et acontoindsamlingsgebyr beregnes én gang årligt for hver salgsgruppe, der betales acontogebyr for, som et vægtet gebyr på baggrund af Dansk Retursystem A/S’ opgørelse af, hvor mange engangsemballager, der er taget retur inden for hver salgsgruppe, der betales acontogebyr for, i perioden 1. maj året før til den 30. april i det år, hvor gebyrfastsættelsen sker.",
      "valid_from": "2010-09-27",
      "valid_to": null
    },
    {
      "provision_ref": "10:44",
      "chapter": "10",
      "section": "44",
      "content": "§ 44. Dansk Retursystem A/S fastsætter årligt satserne for logistikgebyrer, jf. § 32, og indsamlingsgebyrer, jf. § 34, så der for den enkelte salgsgruppe løbende tilstræbes balance mellem provenuet og de omkostninger, der er forbundet med den enkelte salgsgruppe. Stk. 2. Gebyrsatserne revideres i forbindelse med budgettet, jf. § 99, og i øvrigt i fornødent omfang med udgangspunkt i den faktiske og den forventede fremtidige udvikling i de gebyrudløsende aktiviteter og omkostninger, således at der løbende tilstræbes en balance.",
      "valid_from": "2010-09-27",
      "valid_to": null
    },
    {
      "provision_ref": "10:45",
      "chapter": "10",
      "section": "45",
      "content": "§ 45. Dansk Retursystem A/S fastsætter årligt satserne for acontoindsamlingsgebyrer og acontologistikgebyrer efter § 43, så der inden for hver salgsgruppe over en periode frem til ophør af bekendtgørelsen løbende tilstræbes en balance mellem provenuet og de omkostninger, der er forbundet med den enkelte salgsgruppe.",
      "valid_from": "2010-09-27",
      "valid_to": null
    },
    {
      "provision_ref": "11:46",
      "chapter": "11",
      "section": "46",
      "content": "§ 46. Gebyrperioden er 4 uger for betaling af logistikgebyrer, jf. § 32, og indsamlingsgebyrer, jf. § 34, jf. dog § 47. Stk. 2. Dansk Retursystem A/S udarbejder på baggrund af de oplysninger, der indberettes i henhold til § 70, stk. 3, af revisionsselskabet, en opgørelse over antallet af henholdsvis genpåfyldelige emballager og engangsemballager pr. salgsgruppe, som producenten eller importøren skal betale logistikgebyr og eventuelt indsamlingsgebyr for. Stk. 3. Dansk Retursystem A/S sender opgørelsen og en opkrævning på betaling af gebyrerne til den pågældende producent eller importør senest 4 uger efter indberetningsperiodens afslutning, jf. § 54, stk. 3.",
      "valid_from": "2010-09-27",
      "valid_to": null
    },
    {
      "provision_ref": "11:47",
      "chapter": "11",
      "section": "47",
      "content": "§ 47. Hvis en producent eller en importør anvender sekundær mærkning i henhold til § 21, stk. 1, nr. 2, og har valgt at foretage årlig indberetning efter § 53, stk. 1, eller undladelse heraf efter § 53, stk. 2, skal producenten eller importøren foretage indbetaling af acontologistikgebyrer og acontoindsamlingsgebyr, jf. § 45, før udlevering af pantetiketter. Stk. 2. Dansk Retursystem A/S opgør, på baggrund af den årlige indberetning efter § 55, stk. 1, om producenten eller importøren i forhold til det pågældende års gebyrsatser har betalt for meget eller for lidt i acontogebyrer for det pågældende kalenderår. Er de godkendte gebyrer fastsat efter § 32 og § 34 ændret i løbet af kalenderåret, benyttes gennemsnittet af den oprindelige og den ændrede gebyrsats ved efterreguleringen af acontogebyret. Såfremt producenten eller importøren har valgt at undlade indberetning efter § 55, stk. 2, sker der ingen regulering af det indbetalte acontogebyr. Stk. 3. Differencer i forbindelse med gebyrbetaling efter stk. 2 opkræves eller tilbagebetales efter § 109, stk. 2, 1. pkt., eller § 109, stk. 3.",
      "valid_from": "2010-09-27",
      "valid_to": null
    },
    {
      "provision_ref": "11:48",
      "chapter": "11",
      "section": "48",
      "content": "§ 48. Den, som i henhold til § 27 anmoder Dansk Retursystem A/S om, at emballager skal lovliggøres, skal betale indsamlings- og logistikgebyr som aconto gebyrer efter § 45 for de lovliggjorte emballager, inden Dansk Retursystem A/S foretager mærkning af emballagerne, jf. § 28, stk. 2, nr. 3.",
      "valid_from": "2010-09-27",
      "valid_to": null
    },
    {
      "provision_ref": "12:49",
      "chapter": "12",
      "section": "49",
      "content": "§ 49. Dansk Retursystem A/S foretager som led i administrationen af gebyrordningerne en inddeling af emballager til drikkevarer i salgsgrupper og opretter i fornødent omfang nye salgsgrupper. Dansk Retursystem A/S giver alle udbydere og tilmeldte distributører meddelelse om eksisterende salgsgrupper og om oprettelsen af nye salgsgrupper.",
      "valid_from": "2010-09-27",
      "valid_to": null
    },
    {
      "provision_ref": "12:50",
      "chapter": "12",
      "section": "50",
      "content": "§ 50. Producenter og importører skal, jf. dog stk. 4, føre regnskab med antallet af emballager med drikkevarer fordelt på salgsgrupper og GTIN, der er solgt, udleveret og overdraget fra producenten og importøren til 1) butikker, herunder egne butikker, 2) mellemhandlere, 3) distributører, 4) udlandet, og 5) øvrige returmodtagere og eventuelle øvrige erhvervsdrivende. Stk. 2. Mellemhandlere skal føre regnskab med antallet af emballager med drikkevarer fordelt på salgsgrupper og GTIN fra den enkelte producent og importør, som i perioden er solgt, udleveret eller overdraget til hver enkelt butik, distributør, mellemhandler, returmodtager og eventuelle øvrige erhvervsdrivende. Stk. 3. Distributører skal føre regnskab med antallet af emballager med drikkevarer fordelt på salgsgrupper og GTIN fra den enkelte udbyder, som i perioden er udleveret til hver enkelt butik. Stk. 4. Der skal ikke føres regnskab efter stk. 1 for emballager med drikkevarer markedsført efter §§ 17 og 18.",
      "valid_from": "2010-09-27",
      "valid_to": null
    },
    {
      "provision_ref": "13:51",
      "chapter": "13",
      "section": "51",
      "content": "§ 51. Producenter og importører skal, jf. dog stk. 5, hver 4. uge til revisionsselskabet indberette oplysninger, jf. § 54, om salg, udlevering og overdragelse af engangsemballager med drikkevarer til alle producentens eller importørens mellemhandlere, distributører, returmodtagere samt øvrige erhvervsdrivende, jf. dog § 53. Stk. 2. Mellemhandlere skal hver 4. uge til revisionsselskabet indberette oplysninger om salg, udlevering og overdragelse af engangsemballage til alle mellemhandlerens mellemhandlere, distributører, returmodtagere samt eventuelle øvrige erhvervsdrivende. Stk. 3. Distributører skal hver 4. uge til revisionsselskabet indberette oplysninger om salg, udlevering og overdragelse af engangsemballager til distributørens returmodtagere og øvrige erhvervsdrivende. Stk. 4. Udbydere og distributører skal indberette for nye returmodtagere m.v., jf. stk. 1-3, også selvom disse endnu ikke måtte fremgå af den i § 52 nævnte liste. Stk. 5. Der skal ikke foretages indberetning efter stk. 1 for emballager med drikkevarer markedsført efter §§ 17 og 18.",
      "valid_from": "2010-09-27",
      "valid_to": null
    },
    {
      "provision_ref": "13:52",
      "chapter": "13",
      "section": "52",
      "content": "§ 52. Dansk Retursystem A/S skal hver 4. uge til alle udbydere og distributører fremsende en revideret liste med samtlige butikker, mellemhandlere, distributører, returmodtagere og eventuelle øvrige erhvervsdrivende, der skal indberettes om. Stk. 2. Dansk Retursystem A/S fastlægger og meddeler årligt udbydere og distributører en fast oversigt over 13 indberetningsperioder, inden for hvilke der skal indberettes, samtidig med meddelelse om gebyrernes størrelse for det efterfølgende kalenderår, jf. § 38, stk. 3.",
      "valid_from": "2010-09-27",
      "valid_to": null
    },
    {
      "provision_ref": "13:53",
      "chapter": "13",
      "section": "53",
      "content": "§ 53. Producenter og importører, som har tilmeldt engangsemballager til Dansk Retursystem A/S, og som foretager sekundær mærkning af engangsemballagerne i henhold til § 21, stk. 1, nr. 2, kan vælge at indberette salg, udlevering og overdragelse af engangsemballagerne for det forudgående kalenderår én gang årligt, jf. dog stk. 2. Indberetning skal ske senest den 1. februar. Stk. 2. I situationer nævnt i stk. 1 kan de pågældende producenter og importører alternativt vælge at undlade at indberette. Stk. 3. Det er en betingelse for at anvende indberetningsformerne i stk. 1 og 2, at producenten eller importøren foretager indbetaling af acontologistikgebyr og acontoindsamlingsgebyr for samtlige produkt- og emballagetyper, som producenten eller importøren har tilmeldt som engangsemballage efter § 10, og som skal mærkes i henhold til § 21, stk. 1, nr. 2. Stk. 4. Valg af indberetningsform er bindende for det pågældende kalenderår, jf. dog stk. 6. Stk. 5. Modtager revisionsselskabet ikke årlig indberetning inden den 1. februar, fremsender revisionsselskabet en rykker senest 4 dage efter indberetningsfristens udløb med en frist på 10 dage til at foretage indberetning. Såfremt importøren eller producenten ikke foretager indberetning inden for denne frist, anses producenten eller importøren for at have ændret sit valg til ingen indberetning, jf. stk. 2. Stk. 6. Ønsker en producent eller en importør at overgå fra indberetning hver 4. uge til årlige indberetning, skal Dansk Retursystem A/S have besked herom senest 4 uger før udløb af fristen for indberetning, jf. stk. 1.",
      "valid_from": "2010-09-27",
      "valid_to": null
    },
    {
      "provision_ref": "13:54",
      "chapter": "13",
      "section": "54",
      "content": "§ 54. I forbindelse med indberetninger efter § 51 skal udbydere til revisionsselskabet indberette følgende oplysninger om salg, udlevering og overdragelse af engangsemballager til mellemhandlere, distributører, returmodtagere samt eventuelle øvrige erhvervsdrivende 1) navn, adresse og kundenummer på den enkelte returmodtager, distributør, mellemhandler eller øvrige erhvervsdrivende, 2) antallet af engangsemballager, der er solgt, udleveret eller overdraget til hver enkelt returmodtager, distributør, mellemhandler eller øvrige erhvervsdrivende, opgjort for hvert enkelt GTIN, og 3) antallet af engangsemballager fordelt på salgsgrupper, som er udført med pantmærke. Stk. 2. Distributører skal tilsvarende indberette de i stk. 1, nr. 1-3, nævnte oplysninger om salg, udlevering og overdragelse af engangsemballager for distributørernes returmodtagere samt eventuelle øvrige erhvervsdrivende. Stk. 3. Indberetning efter stk. 1 og 2 foretages af den ansvarlige ledelse hos udbyderen eller distributøren og skal leveres elektronisk i et standardformat efter anvisning fra Dansk Retursystem A/S. Indberetning skal ske inden 14 dage efter udløbet af indberetningsperioden, jf. § 51. Stk. 4. Leverer udbyderen eller distributøren samlet under 500 styk engangsemballage pr. produkttype i en periode på 4 uger, skal der hver 4. uge kun indberettes oplysninger om det samlede salg pr. produkttype (GTIN). Udbydere og distributører skal samtidig fremsende en liste over de returmodtagere, som udbyderen eller distributøren har solgt eller leveret til i perioden.",
      "valid_from": "2010-09-27",
      "valid_to": null
    },
    {
      "provision_ref": "13:55",
      "chapter": "13",
      "section": "55",
      "content": "§ 55. I forbindelse med de årlige indberetninger af salg, udlevering og overdragelse efter § 53, stk. 1, skal producenter og importører til revisionsselskabet indberette det samlede salg af engangsemballager opgjort på GTIN fordelt på følgende grupper: 1) Butikker, herunder egne butikker. 2) Mellemhandlere. 3) Distributører. 4) Øvrige returmodtagere og eventuelle øvrige erhvervsdrivende. 5) Udført til udlandet med pantmærke. Stk. 2. Indberetning efter stk. 1 foretages af den ansvarlige ledelse hos producenten eller importøren og skal leveres elektronisk i et standardformat efter anvisning fra Dansk Retursystem A/S og under overholdelse af de i § 53, stk. 5 og 6, nævnte frister.",
      "valid_from": "2010-09-27",
      "valid_to": null
    },
    {
      "provision_ref": "14:56",
      "chapter": "14",
      "section": "56",
      "content": "§ 56. Producenter og importører skal hver 4. uge til revisionsselskabet indberette antallet af genpåfyldelige emballager fordelt på salgsgrupper, som i perioden er solgt, leveret eller overdraget til distributører, mellemhandlere og butikker, jf. dog stk. 6. Stk. 2. Mellemhandlere skal hver 4. uge til revisionsselskabet indberette antallet af genpåfyldelige emballager fordelt på salgsgrupper, som i perioden er solgt, leveret eller overdraget til alle mellemhandlerens distributører, andre mellemhandlere eller butikker. Stk. 3. Distributører skal hver 4. uge til revisionsselskabet indberette antallet af genpåfyldelige emballager fordelt på salgsgrupper fra den enkelte udbyder, som i perioden er solgt, leveret eller overdraget til hver af distributørens egne butikker. Stk. 4. Udbydere og distributører, jf. stk. 1-3, skal indberette for nye distributører, mellemhandlere eller butikker, også selvom disse endnu ikke måtte fremgå af den i § 57 nævnte liste. Stk. 5. Producenter og importører skal årligt inden den 1. marts til Dansk Retursystem A/S indberette det samlede antal genpåfyldelige emballager, der er solgt, leveret eller overdraget i det foregående kalenderår, med henblik på at Dansk Retursystem A/S kan opgøre den samlede returprocent for genpåfyldelige emballager i det foregående år. Stk. 6. Der skal ikke foretages indberetning efter stk. 1 for emballager med drikkevarer markedsført efter §§ 17 og 18.",
      "valid_from": "2010-09-27",
      "valid_to": null
    },
    {
      "provision_ref": "14:57",
      "chapter": "14",
      "section": "57",
      "content": "§ 57. Dansk Retursystem A/S skal hver 4. uge til alle udbydere og distributører fremsende en revideret liste med samtlige butikker, mellemhandlere og distributører, der skal indberettes om. Stk. 2. Dansk Retursystem A/S fastlægger og meddeler årligt udbydere og distributører en fast oversigt over 13 indberetningsperioder, inden for hvilke der skal indberettes, samtidig med meddelelse om gebyrernes størrelse for det efterfølgende kalenderår, jf. § 38, stk. 3.",
      "valid_from": "2010-09-27",
      "valid_to": null
    },
    {
      "provision_ref": "14:58",
      "chapter": "14",
      "section": "58",
      "content": "§ 58. I forbindelse med indberetninger efter § 56 skal udbydere og distributører til revisionsinstituttet indberette følgende oplysninger om salg, udlevering og overdragelse af genpåfyldelige emballager til distributører, mellemhandlere og butikker: 1) Distributørens, mellemhandlerens eller butikkens navn, adresse og kundenummer. 2) Antallet af genpåfyldelige emballager, der er solgt, leveret eller overdraget til hver enkelt distributør, mellemhandler eller butik opgjort for hver enkelt salgsgruppe. Stk. 2. Indberetningen efter stk. 1 foretages af den ansvarlige ledelse hos udbyderen eller distributøren og skal leveres elektronisk i et standardformat efter nærmere anvisning fra revisionsselskabet i samarbejde med Dansk Retursystem A/S. Indberetning skal ske inden 14 dage efter udløbet af hver 4-ugers periode, jf. § 56.",
      "valid_from": "2010-09-27",
      "valid_to": null
    },
    {
      "provision_ref": "15:59",
      "chapter": "15",
      "section": "59",
      "content": "§ 59. Udbydere skal over for den enkelte tilmeldte butik, distributør og mellemhandler på faktura eller ved særskilt opgørelse med henvisning til faktura registrere antallet af tomme genpåfyldelige emballager fordelt på returgrupper, jf. bilag 3, som udbyderen har taget retur fra butikken, distributøren og mellemhandleren. Stk. 2. Udbydere og tilmeldte distributører skal føre regnskab over modtagelse af tomme genpåfyldelige emballager fordelt på returgrupper, jf. bilag 3, fra hver enkelt butik. Regnskabet danner grundlag for opgørelse af den i perioden udbetalte håndteringsgodtgørelse og myndighedernes kontrol.",
      "valid_from": "2010-09-27",
      "valid_to": null
    },
    {
      "provision_ref": "15:60",
      "chapter": "15",
      "section": "60",
      "content": "§ 60. Udbydere og tilmeldte distributører skal, jf. dog stk. 6, hver 4. uge indberette følgende oplysninger til Dansk Retursystem A/S om returtagne tomme genpåfyldelige emballager fra butikker, herunder udbyderens egne butikker 1) navn, adresse og kundenummer på den enkelte butik, hvorfra der er modtaget tomme genpåfyldelige emballager, og 2) antallet af returtagne genpåfyldelige emballager fordelt på returgrupper, jf. bilag 3, som udbyderen eller distributøren har taget retur fra butikken. Stk. 2. Udbydere skal endvidere til Dansk Retursystem A/S, som angivet i stk. 1, indberette oplysninger om returtagne tomme genpåfyldelige emballager fra distributører. Stk. 3. Producenter og importører skal, som angivet i stk. 1, indberette det samlede antal tomme genpåfyldelige emballager, som de har modtaget fra mellemhandlere. Stk. 4. Producenter og importører skal én gang årligt den 1. marts til Dansk Retursystem A/⁠S indberette det samlede antal tomme genpåfyldelige emballager, der er taget retur i det foregående kalenderår, med henblik på, at Dansk Retursystem A/⁠S kan opgøre den samlede returprocent for genpåfyldelige emballager. Stk. 5. Indberetning foretages af den ansvarlige ledelse hos udbyderen eller distributøren og skal leveres elektronisk i et standardformat efter anvisning fra Dansk Retursystem A/S. Indberetning efter stk. 1-3 skal ske inden 14 dage efter udløbet af indberetningsperioden. Stk. 6. Der skal ikke foretages indberetning efter stk. 1 for emballager med drikkevarer markedsført efter §§ 17 og 18.",
      "valid_from": "2010-09-27",
      "valid_to": null
    },
    {
      "provision_ref": "16:61",
      "chapter": "16",
      "section": "61",
      "content": "§ 61. Dansk Retursystem A/S indsamler hver 4. uge engangsemballager, som er mærket med et pantmærke hos udbydere, distributører, returmodtagere og øvrige erhvervsdrivende, som er tilmeldt Dansk Retursystem A/S, jf. § 14, og som opfylder betingelsen i § 14, stk. 2. Stk. 2. Udbyderen, distributøren, returmodtageren og den øvrige erhvervsdrivende kan træffe aftale med Dansk Retursystem A/S om, at indsamling sker med en anden hyppighed end nævnt i stk. 1. Stk. 3. Dansk Retursystem A/S kan træffe afgørelse om, at udbydere, distributører, returmodtagere og øvrige erhvervsdrivende ikke længere kan være tilmeldt til indsamling af engangsemballage. Det er en betingelse herfor, at udbydern, distributøren, returmodtageren og den øvrige erhvervsdrivende ikke længere kan godtgøre et behov for regelmæssig indsamling.",
      "valid_from": "2010-09-27",
      "valid_to": null
    },
    {
      "provision_ref": "16:62",
      "chapter": "16",
      "section": "62",
      "content": "§ 62. Dansk Retursystem A/S indsamler pantbelagte engangsemballager ved festivaler, markeder, byfester, sportsstævner m.v., som er tilmeldt Dansk Retursystem A/S, jf. § 15, og som opfylder betingelsen i § 15, stk. 2. Stk. 2. Festivalen, markedet, byfesten, sportsstævnet m.v. træffer aftale med Dansk Retursystem A/S om hyppigheden af indsamlingen. Stk. 3. Dansk Retursystem A/S kan træffe afgørelse om, at festivaler, markeder, byfester, sportsstævner m.v., ikke længere kan være tilmeldt til indsamling af engangsemballage. Det er en betingelse herfor, at festivalen, markedet, byfesten, sportsstævnet m.v. ikke længere kan godtgøre et behov for indsamling.",
      "valid_from": "2010-09-27",
      "valid_to": null
    },
    {
      "provision_ref": "16:63",
      "chapter": "16",
      "section": "63",
      "content": "§ 63. Miljøstyrelsen kan træffe afgørelse om, at Dansk Retursystem A/S skal indsamle engangsemballager hos udbydere, distributører, returmodtagere og øvrige erhvervsdrivende i tilfælde hvor 1) produkt- og emballagetypen ikke er tilmeldt, jf. § 10, eller 2) produkt- og emballagetypen ikke er omfattet af bekendtgørelsen, jf. § 1.",
      "valid_from": "2010-09-27",
      "valid_to": null
    },
    {
      "provision_ref": "16:64",
      "chapter": "16",
      "section": "64",
      "content": "§ 64. Den, som Dansk Retursystem A/S i medfør af §§ 14 og 15 indsamler engangsemballager hos, skal anvende det indsamlingsmateriel, som Dansk Retursystem A/S anviser eller udleverer, og skal i øvrigt klargøre engangsemballagen i overensstemmelse med Dansk Retursystem A/S’ instruks herfor, jf. stk. 2. Stk. 2. Dansk Retursystem A/S udarbejder en instruks, som fastsætter retningslinjer for klargøring af engangsemballager. Instruksen godkendes af Miljøstyrelsen.",
      "valid_from": "2010-09-27",
      "valid_to": null
    },
    {
      "provision_ref": "16:65",
      "chapter": "16",
      "section": "65",
      "content": "§ 65. Dansk Retursystem A/S træffer passende foranstaltninger til sikring af og fører kontrol med, at engangsemballager ikke beskadiges i forbindelse med transporten m.v. af engangsemballagerne fra returmodtagere til optællingsmaskinerne i Dansk Retursystem A/S’ terminaler. Stk. 2. Dansk Retursystem A/S sikrer, at indsamlede engangsemballager genanvendes.",
      "valid_from": "2010-09-27",
      "valid_to": null
    },
    {
      "provision_ref": "16:66",
      "chapter": "16",
      "section": "66",
      "content": "§ 66. Dansk Retursystem A/S forestår registrering og optælling af indsamlede engangsemballager, som kan danne grundlag for afregning af pant med den, som Dansk Retursystem A/S indsamler engangsemballager hos, jf. §§ 14 og 15 og håndteringsgodtgørelse med butikker. Stk. 2. Dansk Retursystem A/S tilvejebringer den nødvendige kapacitet med hensyn til arealer og bygninger (terminaler) samt nødvendigt udstyr, herunder optællingsmaskiner, komprimatorer, edb-anlæg, kommunikationslinjer, containertruck m.v. Dansk Retursystem A/S forestår endvidere indkøb, styring og distribution af det til brug for indsamlingen nødvendige materiel, medmindre andet følger af reglerne i denne bekendtgørelse. Stk. 3. Dansk Retursystem A/S forestår den centrale drift af terminalerne. For at sikre returmodtageren den korrekte pant­afregning træffer Dansk Retursystem A/S de nødvendige foranstaltninger hertil, herunder både med hensyn til indretning af tekniske anlæg og installationer og med hensyn til ansættelse af personale.",
      "valid_from": "2010-09-27",
      "valid_to": null
    },
    {
      "provision_ref": "16:67",
      "chapter": "16",
      "section": "67",
      "content": "§ 67. Optællingen af returmængder af engangsemballage kan ske på følgende måder 1) på Dansk Retursystem A/S’ terminaler i optællingsmaskiner, eller 2) i returautomater hos returmodtagere, hvis returmodtageren har en komprimator eller et sikkerhedscontainersystem installeret, jf. § 77, stk. 1, og § 79, stk. 1. Stk. 2. Hvis optællingen sker på Dansk Retursystem A/S’ terminaler, jf. stk. 1, nr. 1, foretages optællingen elektronisk ved scanning af emballagens stregkode og pantkode. De optællingsdata, Dansk Retursystem A/S registrerer på optællingsmaskinerne, videresendes snarest muligt elektronisk til en central server hos en operatør, jf. § 68. Dansk Retursystem A/S sletter herefter dataene. Dansk Retursystem A/S må ikke kopiere, lagre eller på anden måde gøre oplysningerne tilgængelige efter sletningen. Stk. 3. Hvis en engangsemballage ikke kan scannes i en optællingsmaskine, jf. stk. 2, foretages en manuel kontrol med henblik på at identificere engangsemballagens pantmærke, hvorefter Dansk Retursystem A/S videresender data om den manuelle kontrol til operatøren. Stk. 4. Hvis optælling sker i returautomater hos returmodtagere, der har en komprimator eller et sikkerhedscontainersystem installeret, jf. stk. 1, nr. 2, foretages optællingen i returautomaten hos returmodtageren og registreres på den centrale styreenhed. De optællingsdata, den centrale styreenhed registrerer, videresendes elektronisk til en central server hos en operatør, jf. § 68. Stk. 5. Hvis en komprimator eller et sikkerhedscontainersystem hos en returmodtager, jf. stk. 4, er ude af drift, foretages optællingen af returmængder på Dansk Retursystem A/S terminaler. Stk. 6. Hvis Dansk Retursystem A/S ikke kan fastslå det faktiske antal engangsemballager, som er indsamlet, foretager Dansk Retursystem A/S en skønsmæssig opgørelse over antallet af indsamlede emballager. Stk. 7. Ved scanning af engangsemballager på optællingsmaskiner eller i returautomater foretages en elektronisk registrering af følgende data om emballagen 1) emballagetype, 2) produkttype (GTIN), 3) den pantgruppe og salgsgruppe, som emballagen tilhører, 4) returmodtageren, der har taget emballagen retur, 5) udbyderen, og 6) eventuel pantkode.",
      "valid_from": "2010-09-27",
      "valid_to": null
    },
    {
      "provision_ref": "16:68",
      "chapter": "16",
      "section": "68",
      "content": "§ 68. Dansk Retursystem A/S indgår aftale med en af Dansk Retursystem A/S uafhængig operatør om registrering og videregivelse af optællingsdata fra Dansk Retursystem A/S’ terminaler, jf. § 67, stk. 2, og fra centrale styrerenheder i returautomater hos returmodtagere, jf. § 67, stk. 4. Stk. 2. Den aftale, som Dansk Retursystem A/S indgår med en uafhængig operatør, skal foruden det i stk. 1 angivne indeholde en forpligtelse for operatøren til at videregive optællingsdata til revisionsselskabet, jf. § 92, og Dansk Retursystem A/S, jf. § 69. Stk. 3. Dansk Retursystem A/S skal straks ophøre samarbejdet med operatøren, hvis denne sender andre data end angivet i § 69, stk. 2, til Dansk Retursystem A/S. Stk. 4. Dansk Retursystem A/S sender et eksemplar af den indgåede aftale til Miljøstyrelsen til orientering.",
      "valid_from": "2010-09-27",
      "valid_to": null
    },
    {
      "provision_ref": "16:69",
      "chapter": "16",
      "section": "69",
      "content": "§ 69. Operatøren skal videregive de optællingsdata, som operatøren har modtaget i medfør § 67, stk. 2-5, til revisionsselskabet, med henblik på, at revisionsselskabet kan foretage analyse og afstemning af sandsynligheden for, at indberettede data fra udbydere og distributører er korrekte, jf. § 93. Stk. 2. Operatøren skal på baggrund af de optællingsdata, som operatøren har modtaget i medfør § 67, stk. 2-5, videregive data om antallet af returtagne engangsemballager fordelt på pantgrupper og satser for håndteringsgodtgørelse til Dansk Retursystem A/S.",
      "valid_from": "2010-09-27",
      "valid_to": null
    },
    {
      "provision_ref": "17:70",
      "chapter": "17",
      "section": "70",
      "content": "§ 70. Revisionsselskabet udarbejder på baggrund af de oplysninger, som udbydere og distributører skal indsende om salg, udlevering og overdragelse, jf. § 51, §§ 53-56 og § 58, en opgørelse over samlet salg, udlevering og overdragelse 1) til den enkelte butik, mellemhandler og distributør af genpåfyldelige emballager med drikkevarer fordelt på salgsgrupper, 2) pr. udbyder af genpåfyldelige emballager med drikkevarer fordelt på salgsgrupper, 3) til den enkelte returmodtager, mellemhandler og distributør af engangsemballage med drikkevarer fordelt på salgsgrupper, og 4) pr. udbyder af engangsemballager fordelt på salgsgrupper. Stk. 2. Revisionsselskabet opgør endvidere eventuel udførsel af engangsemballager med pantmærke, jf. § 55, stk. 1, nr. 5. Stk. 3. Revisionsselskabet sender hver 4. uge de i stk. 1 og 2 nævnte opgørelser til Dansk Retursystem A/S til brug for Dansk Retursystem A/S’ opkrævning af pant, logistikgebyr og indsamlingsgebyr, i det omfang der er tale om opgørelser på baggrund af 4 ugers salg efter § 51 og § 56. Stk. 4. I tilfælde, hvor der alene indberettes årligt i henhold til § 53, stk. 1, fremsender revisionsselskabet de i stk. 1 og 2 nævnte opgørelser til Dansk Retursystem A/S én gang årligt.",
      "valid_from": "2010-09-27",
      "valid_to": null
    },
    {
      "provision_ref": "18:71",
      "chapter": "18",
      "section": "71",
      "content": "§ 71. Dansk Retursystem A/S udbetaler på baggrund af en optælling foretaget efter § 67 pant til den, som Dansk Retursystem A/S i medfør af §§ 14 og 15 indsamler engangsemballager hos. Stk. 2. Dansk Retursystem A/S udbetaler pant i henhold til stk. 1 snarest og senest 5 uger efter, at Dansk Retursystem A/⁠S har indsamlet engangsemballagerne. Det er en betingelse for udbetalingen af pant, at 1) engangsemballagerne er klargjort i det indsamlingsmateriel, som Dansk Retursystem A/⁠S anviser, jf. § 64, 2) Dansk Retursystem A/S eller dennes underleverandører kan afhente de returnerede engangsemballager, 3) engangsemballagerne overholder kravene til mærkning, jf. § 20, og bilag 2, og 4) engangsemballagerne kan aflæses elektronisk på pantkode eller EAN-stregkode, eller engangsemballagernes pantmærke kan identificeres ved manuel kontrol, jf. § 67. Stk. 3. Dansk Retursystem A/S udbetaler pant til returmodtagere for engangsemballager, som er taget tilbage af og elektronisk optalt i returautomater hos returmodtagere, som har en komprimator eller et sikkerhedscontainersystem installeret. Stk. 4. Dansk Retursystem A/S udbetaler pant i henhold til stk. 3 snarest og senest 2 uger efter, at data fra returautomaten er overført til operatøren via den centrale styreenhed, jf. § 67, stk. 4. Det er en betingelse for udbetaling af pant, at 1) engangsemballagerne er klargjort i det indsamlingsmateriel, som Dansk Retursystem A/S anviser, jf. § 64, 2) Dansk Retursystem A/S eller dennes underleverandører kan afhente de returnerede engangsemballager, 3) kravene i § 77, stk. 3 og 4, og § 79, stk. 2, om komprimatorer og sikkerhedscontainersystemer, er overholdt, og 4) kravene i § 80, stk. 3 og 4, om centrale styrerenheder, sikkerhedskameraer og andet teknisk udstyr, er overholdt.",
      "valid_from": "2010-09-27",
      "valid_to": null
    },
    {
      "provision_ref": "18:72",
      "chapter": "18",
      "section": "72",
      "content": "§ 72. Miljøstyrelsen kan efter samråd med Dansk Retursystem A/S bestemme, at Dansk Retursystem A/S skal standse udbetaling af pant til returmodtagere og øvrige erhvervsdrivende for en engangsemballage (produkttype), hvis det pantbeløb, der samlet er udbetalt i forbindelse med Dansk Retursystem A/S’ indsamling af engangsemballagen, overstiger det samlede pantbeløb, som producenten eller importøren har indbetalt til Dansk Retursystem A/S for den pågældende emballage, eller det er åbenbart, at det ikke vil være muligt for Dansk Retursystem A/S at inddrive skyldige pantbeløb hos producenten eller importøren. Stk. 2. Miljøstyrelsen kan i samråd med Dansk Retursystem A/S bestemme, at Dansk Retursystem A/S skal standse udbetaling af pant til returmodtagere og øvrige erhvervsdrivende for en engangsemballage, der ikke er tilmeldt i henhold til § 10, eller som uretmæssigt bærer en pantmærkning i henhold til § 19. Stk. 3. Dansk Retursystem A/S giver straks returmodtagere meddelelse om, hvilke engangsemballager Dansk Retursystem A/S således ikke udbetaler pant for og eventuelle særlige kendetegn ved emballagen. Dansk Retursystem A/S sikrer samtidig, at returautomater med en central styreenhed, der er installeret hos returmodtagere, ikke længere udbetaler pant for engangsemballagen ved tilbagetagningen af denne. Stk. 4. Dansk Retursystem A/S udbetaler ikke pant, hvis returmodtageren m.v. vidste eller burde vide, at der ikke er indbetalt pant for engangsemballagen til Dansk Retursystem A/S, jf. stk. 2 og stk. 3. Stk. 5. Dansk Retursystem A/S opkræver den ikke indbetalte pant hos den pågældende producent eller importør, hvis det kan godtgøres, at producenten eller importøren har pligt til at betale pant til Dansk Retursystem A/S for de pågældende engangsemballager.",
      "valid_from": "2010-09-27",
      "valid_to": null
    },
    {
      "provision_ref": "18:73",
      "chapter": "18",
      "section": "73",
      "content": "§ 73. Hvis Dansk Retursystem A/S standser udbetalingen af pant for en engangsemballage, jf. § 72, og dette ikke skyldes forhold, som den producent eller importør, der markedsfører emballagen, er ansvarlig for, tildeler Dansk Retursystem A/S producenten eller importøren en ny EAN-stregkode, der er godkendt alene til det danske marked. Dansk Retursystem A/S meddeler med et rimeligt varsel producenten eller importøren, fra hvilket tidspunkt producenten eller importøren skal benytte den ny EAN-stregkode, der er godkendt alene til det danske marked. Markedsføring af emballage med den tidligere benyttede EAN-stregkode, der alene er godkendt til det danske marked, er herefter ikke tilladt.",
      "valid_from": "2010-09-27",
      "valid_to": null
    },
    {
      "provision_ref": "19:74",
      "chapter": "19",
      "section": "74",
      "content": "§ 74. Dansk Retursystem A/S udbetaler hver 4. uge, på baggrund af oplysninger givet i medfør af § 60, om returtaget genpåfyldelig emballager, og i medfør af § 69, stk. 2, om returtaget engangsemballage, håndteringsgodtgørelse til butikker for emballager, som butikken har taget tilbage i de foregående 4 uger. Stk. 2. Dansk Retursystem A/S sender på anmodning fra butikken en opgørelsen over oplysningerne efter stk. 1, som danner grundlag for beregningen af håndteringsgodtgørelsen, til butikken. Hvis butikken har anmodet herom, sendes opgørelsen tillige til distributøren, hvis denne er tilmeldt Dansk Retursystem A/S. Stk. 3. Dansk Retursystem A/S beregner satsen for håndteringsgodtgørelse efter den fremgangsmåde, som er angivet i bilag 3. Stk. 4. Dansk Retursystem A/S fastsætter en særskilt håndteringsgodtgørelsessats for mellemhandlere med fast forretningssted, hvorfra der markedsføres et bredt sortiment af dagligvarer, som er baseret på en undersøgelse af omkostningerne til rensortering og klargøring hos sådanne mellemhandlere. Beregningen af håndteringsgodtgørelsen skal ske efter de samme retningslinjer, som gælder for butikker efter bilag 3. Stk. 5. En butik, som skifter butiksgruppe, jf. bilag 3, fra butiksgruppe C til B1 eller B2 og fra B1 eller B2 til C, skal give meddelelse herom til Dansk Retursystem A/S senest 14 dage efter, at ændringen indtræder. Stk. 6. Dansk Retursystem A/S reviderer håndteringsgodtgørelsessatserne første gang den 1. januar 2013 og derefter hvert 4. år. Udkast til revidering sendes til godkendelse hos Miljøstyrelsen senest den 1. november året før.",
      "valid_from": "2010-09-27",
      "valid_to": null
    },
    {
      "provision_ref": "19:75",
      "chapter": "19",
      "section": "75",
      "content": "§ 75. Dansk Retursystem A/S udarbejder en procedure for Dansk Retursystem A/S’ kontrol med, at emballager, der ydes håndteringsgodtgørelse for, er rensorteret henholdsvis klargjort. Klargøring skal ske i overensstemmelse med Dansk Retursystem A/S’ instruks, jf. § 64, stk. 2. Kontrolproceduren godkendes af Miljøstyrelsen. Stk. 2. Kontrolproceduren er opdelt i perioder af 4 ugers varighed. Hvis det to på hinanden følgende gange ved kontrollen konstateres, at butikken ikke har rensorteret de genpåfyldelige emballager eller klargjort engangsemballager, og det ikke skyldes mangel på kasser, bakker, indsamlingsmateriel eller andre særlige forhold, træffer Dansk Retursystem A/S afgørelse om at standse udbetalingen af håndteringsgodtgørelse for rensortering henholdsvis klargøring for den pågældende 4-ugers periode til den pågældende butik. Den næste kontrol skal foretages i den efterfølgende 4-ugers periode. Hvis butikken stadig ikke foretager rensortering af genpåfyldelige emballager eller klargøring af engangsemballager, træffes fornyet afgørelse om, at der heller ikke udbetales håndteringsgodtgørelse for rensortering henholdsvis klargøring for denne 4-ugers periode. Kontrolproceduren gentages, indtil Dansk Retursystem A/S finder det godtgjort, at butikken rensorterer de genpåfyldelige emballager eller klargør engangsemballager, for hvilke der kan udbetales håndteringsgodtgørelse. Udbetaling af håndteringsgodtgørelse skal genoptages med virkning fra den periode, hvori rensorteringen eller klargøringen er udført tilfredsstillende. Stk. 3. Hvis der i forbindelse med returnering af tomme genpåfyldelige emballager eller engangsemballager opstår uenighed om, hvorvidt emballagerne fra en butik, der er tilmeldt Dansk Retursystem A/S, er rensorteret eller klargjort, kan den, der afleverer, eller den, der tager de genpåfyldelige emballager eller engangsemballager retur, forlange, at Dansk Retursystem A/S skal foretage kontrol af, om emballagerne er rensorteret eller klargjort.",
      "valid_from": "2010-09-27",
      "valid_to": null
    },
    {
      "provision_ref": "20:76",
      "chapter": "20",
      "section": "76",
      "content": "§ 76. Miljøstyrelsen kan bestemme, at Dansk Retursystem A/S skal udarbejde et investeringsprogram med henblik på, at Dansk Retursystem A/S kan yde investeringstilskud til effektivisering af returmodtagelsen og sortering af emballager m.v. til returmodtagere eller grupper af returmodtagere. Investeringsprogrammet skal godkendes af Miljøstyrelsen.",
      "valid_from": "2010-09-27",
      "valid_to": null
    },
    {
      "provision_ref": "21:77",
      "chapter": "21",
      "section": "77",
      "content": "§ 77. Returmodtagere, som har installeret returautomater, kan indgå kontrakt med Dansk Retursystem A/S om udlån og installation af komprimatorer og sikkerhedscontainersystemer. Udlån og installation af komprimatorer og sikkerhedscontainersystemer kan betinges af, at returmodtageren foretager delvis egenfinansiering, jf. § 78, stk. 1. Stk. 2. Dansk Retursystem A/S fastsætter retningslinjer vedrørende krav til komprimatorer og sikkerhedscontainer­systemer, herunder tekniske specifikationer, retningslinjer for placering, installation, tilslutning m.v. Dansk Retursystem A/⁠S sender retningslinjerne til Miljøstyrelsen til orientering. Stk. 3. Returmodtagere, som får installeret en komprimator eller et sikkerhedscontainersystem af Dansk Retursystem A/⁠S, skal følge Dansk Retursystem A/S’ instruktioner vedrørende komprimatorens eller sikkerhedscontainersystemets drift, vedligeholdelse og sikkerhedsmæssige forhold m.v. samt øvrige kontraktmæssige vilkår, som Dansk Retursystem A/S fastsætter for udlånet. Stk. 4. Returmodtageren giver Dansk Retursystem A/S og myndighederne adgang til at foretage besigtigelse, afprøvning, reparationer, tekniske ændringer, vedligehold, opdatering m.v. af de i stk. 1 nævnte komprimatorer og sikkerhedscontainer­systemet, herunder installation af nye komprimatorer og sikkerhedscontainersystemer.",
      "valid_from": "2010-09-27",
      "valid_to": null
    },
    {
      "provision_ref": "21:78",
      "chapter": "21",
      "section": "78",
      "content": "§ 78. Dansk Retursystem A/S udarbejder hvert år en vurdering af den mængde engangsemballage, som en returmodtager skal tage tilbage, for at det er økonomisk fordelagtigt for Dansk Retursystem A/S at udlåne og installere udstyr omfattet af § 77, stk. 1, hos returmodtagere, samt en vurdering af den egenfinansiering, en returmodtager skal bidrage med, hvis returmodtageren ikke modtager en tilstrækkelig mængde engangsemballage retur. Stk. 2. Dansk Retursystem A/S sender vurderingen, jf. stk. 1, til Miljøstyrelsen til orientering samtidig med indsendelse af Dansk Retursystem A/S’ forslag til budget for det kommende år, jf. § 99.",
      "valid_from": "2010-09-27",
      "valid_to": null
    },
    {
      "provision_ref": "21:79",
      "chapter": "21",
      "section": "79",
      "content": "§ 79. Returmodtagere kan for egen regning købe og installere komprimatorer og sikkerhedscontainersystemer. Stk. 2. Returmodtagere, som indkøber og installerer udstyr efter stk. 1, skal 1) følge Dansk Retursystem A/S’ retningslinjer, jf. § 77, stk. 2, 2) give Dansk Retursystem A/S adgang til at installere udstyr omfattet af § 80, stk. 1, 3) følge Dansk Retursystem A/S’ instruktioner vedrørende udstyr omfattet af § 80, stk. 1, jf. § 80, stk. 3, og 4) anvende det indsamlingsmateriel, som Dansk Retursystem A/S anviser, jf. § 69, stk. 1.",
      "valid_from": "2010-09-27",
      "valid_to": null
    },
    {
      "provision_ref": "21:80",
      "chapter": "21",
      "section": "80",
      "content": "§ 80. Returmodtagere kan indgå kontrakt med Dansk Retursystem A/S om lån eller leje af central styreenhed, sikkerhedskamera eller andet teknisk udstyr. Dansk Retursystem A/S installerer udstyret. Stk. 2. Dansk Retursystem A/S fastsætter hvert år i forbindelse med budgettet den mængde engangsemballage, som returmodtagere skal tage tilbage, for at udstyr omfattet af stk. 1 kan lånes af Dansk Retursystem A/S. Returmodtagere der modtager en mindre mængde engangsemballage retur, kan leje udstyr omfattet af stk. 1 af Dansk Retursystem A/S. Stk. 3. Returmodtagere, der får installeret udstyr omfattet af stk. 1, skal følge Dansk Retursystem A/S’ instruktioner vedrørende drift, vedligeholdelse og sikkerhedsmæssige forhold m.v. samt øvrige kontraktmæssige vilkår, som Dansk Retursystem A/S fastsætter for udlånet eller lejen. Stk. 4. Returmodtagere giver Dansk Retursystem A/S og myndighederne adgang til at foretage besigtigelse, afprøvning, reparationer, tekniske ændringer, vedligeholdelse, opdatering m.v. af det installerede udstyr omfattet af stk. 1, herunder også installation af nyt udstyr.",
      "valid_from": "2010-09-27",
      "valid_to": null
    },
    {
      "provision_ref": "21:81",
      "chapter": "21",
      "section": "81",
      "content": "§ 81. Returmodtagere kan indgå kontrakt med Dansk Retursystem A/S om lån af stativer til opsamling og sortering af engangsemballage. Dansk Retursystem A/S fastsætter de kontraktmæssige vilkår for udlånet af stativer.",
      "valid_from": "2010-09-27",
      "valid_to": null
    },
    {
      "provision_ref": "22:82",
      "chapter": "22",
      "section": "82",
      "content": "§ 82. Dansk Retursystem A/S afholder efter reglerne i bekendtgørelsen nødvendige og rimelige udgifter til 1) håndteringsgodtgørelse til butikker, jf. § 74, 2) udbetaling af tilskud til effektivisering af returmodtagelse og sortering af emballager, jf. § 76, og administration i forbindelse hermed, 3) investeringstilskud udbetalt i henhold til § 42 i bekendtgørelse nr. 713 af 24. august 2002, som ikke allerede er tilbagebetalt, jf. § 22, stk. 2, i samme bekendtgørelse og administration i forbindelse hermed, 4) udbetaling og administration af tilskud til effektivisering af returmodtagelsen af emballager, jf. § 78 i bekendtgørelse nr. 634 af 19. juni 2008, § 79 i bekendtgørelse nr. 326 af 24. april 2008, eller tilskud til effektivisering af returmodtagelsen af emballager i henhold til § 79 i bekendtgørelse nr. 113 af 1. februar 2007, 5) administrationen af den i nr. 1 nævnte ordning for håndteringsgodtgørelse, herunder registrering og vedligeholdelse af data, jf. § 37, 6) indkøb og installation m.v. hos returmodtagere af centrale styreenheder, sikkerhedskamera og andet teknisk udstyr, jf. § 80, samt sikkerhedsprocesser i pant- og retursystemet, 7) myndighedernes tilsyn m.v., jf. § 86, 8) kontrol af rensortering og klargøring, jf. § 75, samt øvrige kontrolopgaver, jf. § 111, 9) revisionsselskabet i henhold til bekendtgørelsens regler herom og i henhold til aftale, jf. § 92, samt revisor, jf. § 95 og § 102, 10) indkøb og installation m.v. hos returmodtagere af komprimatorer og sikkerhedscontainersystemer, jf. § 77, 11) redegørelser for indsamlings- og returprocenter for emballager omfattet af bekendtgørelsen, jf. § 8 og § 96, stk. 2, nr. 1, 12) analyser af omkostninger ved rensortering og klargøring af emballage udført med henblik på beregning af satser for håndteringsgodtgørelse, jf. § 74, stk. 3 og 4, og bilag 3, 13) information om pant- og retursystemet, 14) leje af bygninger og lokaler eller køb af fast ejendom, 15) indsamling m.v. af emballager, som ikke er tilmeldt Dansk Retursystem A/S, eller emballager, som ikke er omfattet af denne bekendtgørelse, jf. § 63, 16) aktiviteter m.v. i tilknytning til opgaver, der varetages i henhold til bekendtgørelsens § 90, stk. 2 og 3, 17) renter og afdrag på lån, 18) løn og administration, 19) erhvervelse af know-how m.v., der vedrører udvikling, optimering og drift af pant- og retursystemet, 20) driften af pant- og retursystemet for engangsemballage, herunder leje eller køb af indsamlingsmateriel, tælleudstyr m.v., 21) selskabsskat, 22) udgifter til stativer til opsamling og sortering af engangsemballage hos returmodtagere, jf. § 81, og 23) eventuelle andre udgifter til ordningernes drift, der ikke er indeholdt i nr. 1-22, herunder tab på debitorer og udgifter, jf. § 85, stk. 1.",
      "valid_from": "2010-09-27",
      "valid_to": null
    },
    {
      "provision_ref": "22:83",
      "chapter": "22",
      "section": "83",
      "content": "§ 83. Dansk Retursystem A/S skal forud for andre udgifter anvende indtægtsført pant til at sikre, at selskabets forpligtelse til at udbetale pant efter reglerne i denne bekendtgørelse overholdes. Miljøstyrelsen kan påbyde Dansk Retursystem A/S at nedbringe eller forhøje størrelsen af det beløb, der således henstår til konsolidering af selskabet. Stk. 2. Dansk Retursystem A/S kan anvende indtægtsført pant til dækning af følgende, jf. dog stk. 1 1) udgifter til dækning af investeringstilskud til effektivisering af butikkers returmodtagelse og sortering af emballager, jf. § 76, og administration i forbindelse hermed, 2) udgifter til indkøb og installation m.v. hos returmodtagere af centrale styreenheder, sikkerhedskamera og andet teknisk udstyr, jf. § 80, samt sikkerhedsprocesser i pant- og retursystemet, 3) udgifter til erhvervelse af know-how i forbindelse med udvikling, optimering og drift af pant- og retursystemet, 4) udgifter til information om pant- og retursystemet, 5) udgifter til selskabsskat af indtægtsført pant, 6) udgifter til myndighedernes tilsyn, kontrol og administration, jf. § 86, 7) udgifter i forbindelse med Dansk Retursystem A/S’ afholdelse af udbud, jf. § 88, 8) udgifter til Dansk Retursystem A/S’, revisionsselskabets og revisors kontrol, tilsyn og revision m.v. i henhold til § 92, § 93, § 95, § 102, § 103 og § 111, 9) udgifter til Dansk Retursystem A/S’ faste og generelle administrative udgifter, herunder administration, rådgivning, uddannelse og analysearbejde inden for pant- og retursystemet, der ikke kan henføres til Dansk Retursystem A/S’ daglige driftsopgaver som operatør, 10) udgifter til indkøb og installation af komprimatorer og sikkerhedscontainersystemer hos returmodtagere, jf. § 77, 11) udgifter til håndteringsgodtgørelse for engangsemballage m.v., jf. § 74, og administration af ordningen, 12) udgifter forbundet med indsamling m.v. og genanvendelse af ikke-tilmeldt emballage, jf. § 63, 13) udgifter til optimering, forbedring og sikring af butikkers pantudbetaling over for forbrugerne, herunder informering og uddannelse af butikspersonale, og 14) udgifter til stativer til opsamling og sortering af engangsemballage hos returmodtagere, jf. § 81. Stk. 3. Dansk Retursystem A/S foretager i forbindelse med budgettet en prioritering mellem de forskellige udgiftsposter i stk. 2 og fastlægger det beløb, der maksimalt må gå til dækning af udgifterne inden for hver enkelt udgiftspost. Stk. 4. Selskabets prioritering efter stk. 3 skal godkendes af Miljøstyrelsen.",
      "valid_from": "2010-09-27",
      "valid_to": null
    },
    {
      "provision_ref": "22:84",
      "chapter": "22",
      "section": "84",
      "content": "§ 84. Såfremt der efter konsolidering af Dansk Retursystem A/S og dækning af udgifter i henhold til § 83 er yderligere et beløb fra indtægtsført pant til rådighed, kan den indtægtsførte pant anvendes til følgende 1) udgifter til driften af pant- og retursystemet for engangsemballage, herunder leje eller køb af indsamlingsmateriel, tælleudstyr m.v., 2) udgifter til transport af indsamlede og komprimerede emballager til og fra Dansk Retursystem A/S’ terminaler til oparbejdning og genanvendelse, 3) aktiviteter m.v. i tilknytning til opgaver, der varetages i henhold til denne bekendtgørelses § 90, stk. 2 og 3, og 4) tilskud til almennyttige formål, herunder til etablering af miljømæssige foranstaltninger, undervisning, oplysning, forskning og øvrige relevante miljøprojekter. Stk. 2. Dansk Retursystem A/S foretager i forbindelse med budgettet en prioritering mellem de forskellige udgiftsposter i stk. 1 og fastlægger det beløb, der maksimalt må gå til dækning af udgifterne inden for hver enkelt udgiftspost. Stk. 3. Selskabets prioritering efter stk. 2 skal godkendes af Miljøstyrelsen. Stk. 4. Tilskuddet i henhold til stk. 1, nr. 4, kan udbetales til personer, fonde, institutioner, offentlige myndigheder og foreninger m.v. Stk. 5. Tilskud i henhold til stk. 1, nr. 4, må ikke udbetales, hvis det udgør statsstøtte i den i EUF-traktaten nævnte betydning. Stk. 6. Indtægtsført pant, der henstår i Dansk Retursystem A/S efter ophør af bekendtgørelsen, skal udbetales af selskabets bestyrelse til de formål, der er nævnt i stk. 1, nr. 4.",
      "valid_from": "2010-09-27",
      "valid_to": null
    },
    {
      "provision_ref": "22:85",
      "chapter": "22",
      "section": "85",
      "content": "§ 85. Dansk Retursystem A/S kan afholde udgifter til de i § 83, stk. 2, nr. 1-11, og § 84, stk. 1, nr. 1 og 2, nævnte formål over gebyrerne på emballagerne, hvis udgifterne ikke eller kun delvist kan dækkes af indtægtsført pant. Stk. 2. Miljøstyrelsen kan godkende, at Dansk Retursystem A/S optager et lån til afholdelse af udgifter som nævnt i § 83, stk. 2, og § 84, stk. 1, nr. 1-3, med henblik på, at Dansk Retursystem A/S på et senere tidspunkt anvender indtægtsført pant til tilbagebetaling af lånet inklusiv renter m.v. Stk. 3. Hvis størrelsen af den indtægtsførte pant ikke gør det muligt for Dansk Retursystem A/S at tilbagebetale lånet inklusiv renter m.v. ved afslutningen af samme regnskabsår, er det en betingelse for Miljøstyrelsens godkendelse efter stk. 2, at tilbagebetalingen sikres ved, at der i budgettet for det kommende år anvendes indtægtsført pant til tilbagebetaling af manglende afdrag, renter m.v. på lånet forud for anvendelse af den indtægtsførte pant til formål, som beskrevet i § 83 og § 84.",
      "valid_from": "2010-09-27",
      "valid_to": null
    },
    {
      "provision_ref": "22:86",
      "chapter": "22",
      "section": "86",
      "content": "§ 86. Dansk Retursystem A/S betaler årligt et beløb til Miljøstyrelsen til dækning af styrelsens dokumenterede udgifter til tilsyn og kontrol samt administration i forbindelse med pant- og retursystemet samt ekstern bistand hertil. Stk. 2. Dansk Retursystem A/S betaler endvidere årligt et beløb til Miljøstyrelsens og told- og skatteforvaltningens administration i henhold til lovens § 111 a.",
      "valid_from": "2010-09-27",
      "valid_to": null
    },
    {
      "provision_ref": "22:87",
      "chapter": "22",
      "section": "87",
      "content": "§ 87. Dansk Retursystem A/S må maksimalt udbetale udbytte af den i selskabet indskudte selskabskapital svarende til et beløb, der beregnes som den i selskabet netto indbetalte selskabskapital multipliceret med en sats, der for et helår fastsættes til den af Nationalbanken pr. 31. december, i det regnskabsår for hvilket udbyttet udloddes, offentliggjorte referencerente »Copenhagen Interbank Offered Rate« (CIBOR 12 måneder) plus én procent. Stk. 2. Udbetaling af udbytte sker under hensyntagen til bestemmelserne herom i lov om aktieselskaber. Stk. 3. Beløb beregnet efter stk. 1, som ikke er udbetalt efter stk. 2, kan under iagttagelse af stk. 2 udbetales de efterfølgende år.",
      "valid_from": "2010-09-27",
      "valid_to": null
    },
    {
      "provision_ref": "22:88",
      "chapter": "22",
      "section": "88",
      "content": "§ 88. Dansk Retursystem A/S skal udbyde sine indkøb af varer og tjenesteydelser efter de bestemmelser, som efter EU-retten er gældende for staten.",
      "valid_from": "2010-09-27",
      "valid_to": null
    },
    {
      "provision_ref": "22:89",
      "chapter": "22",
      "section": "89",
      "content": "§ 89. Miljøstyrelsen kan bestemme, at Dansk Retursystem A/S skal iværksætte en eller flere informationskampagner, der skal medvirke til, at indsamlings- og returprocenterne, jf. § 8, for emballage nås.",
      "valid_from": "2010-09-27",
      "valid_to": null
    },
    {
      "provision_ref": "22:90",
      "chapter": "22",
      "section": "90",
      "content": "§ 90. Dansk Retursystem A/S må ikke drive anden virksomhed end administration m.v. af pant- og retursystemet efter reglerne i denne bekendtgørelse og loven eller påtage sig forpligtelser, herunder afholde udgifter, som ikke vedrører denne administration, jf. dog stk. 2 og 3. Stk. 2. Miljøstyrelsen kan godkende, at Dansk Retursystem A/S udfører aktiviteter, herunder erhverver materiel og know-how, som har en naturlig tilknytning til de opgaver, som Dansk Retursystem A/S varetager efter denne bekendtgørelse, herunder aktiviteter, der har til formål at sikre, at andre pantbærende emballager kan modtages i returautomater. Stk. 3. Miljøstyrelsen kan endvidere godkende, at Dansk Retursystem A/S varetager aktiviteter i forbindelse med tilsynet efter denne bekendtgørelse, herunder opbevaring af emballager som er beslaglagt eller taget i bevaring samt destruktion af disse emballager, i det omfang emballagerne ikke lovliggøres eller bortsælges på auktion i overensstemmelse med lovens § 111 a, stk. 4. Stk. 4. Miljøstyrelsen kan gøre en godkendelse efter stk. 2 og 3 betinget og fastsætte nærmere vilkår, herunder vilkår om at 1) Dansk Retursystem A/S skal føre et særskilt regnskab m.v. for aktiviteterne, 2) Dansk Retursystem A/S’ udgifter forbundet med aktiviteterne, skal finansieres af de brugere, som må antages at have gavn af aktiviteterne, 3) Dansk Retursystem A/S skal stille sikkerhed for de økonomiske forpligtelser, som Dansk Retursystem A/S påtager sig i forbindelse med aktiviteterne, 4) Dansk Retursystem A/S skal ophøre med aktiviteterne uden yderligere varsel, hvis Miljøstyrelsen vurderer, at de er uforenelige med lovgivningen, herunder EU-retten, og 5) aktiviteterne er tidsbegrænsede.",
      "valid_from": "2010-09-27",
      "valid_to": null
    },
    {
      "provision_ref": "22:91",
      "chapter": "22",
      "section": "91",
      "content": "§ 91. Dansk Retursystem A/S må kun optage lån til formål og på vilkår, der er godkendt af Miljøstyrelsen. Dansk Retursystem A/S må kun pantsætte aktiver med Miljøstyrelsens godkendelse. Stk. 2. Dansk Retursystem A/S må kun erhverve fast ejendom og bygninger efter godkendelse af Miljøstyrelsen. Stk. 3. Gebyrer og pant, indbetalt til Dansk Retursystem A/⁠S og renter heraf, skal anbringes på en konto i et pengeinstitut og må alene anvendes til betaling af udgifter og pantudbetalinger efter reglerne i bekendtgørelsen, herunder udbetaling af indtægtsført pant.",
      "valid_from": "2010-09-27",
      "valid_to": null
    },
    {
      "provision_ref": "23:92",
      "chapter": "23",
      "section": "92",
      "content": "§ 92. Dansk Retursystem A/S indgår aftale med en af Dansk Retursystem A/S uafhængig statsautoriseret eller registreret revisor (revisionsselskabet) om udbyderes og distributørers indberetning af oplysninger til revisionsselskabet om salg og leverancer og om revisionsselskabets opbevaring, bearbejdning og videregivelse af oplysninger i overensstemmelse med reglerne i denne bekendtgørelse. Dansk Retursystem A/S sender et eksemplar af den gældende aftale til Miljøstyrelsen til orientering. Stk. 2. Dansk Retursystem A/S underretter samtlige udbydere og distributører om, til hvilket revisionsselskab indberetning skal ske. Stk. 3. Revisionsselskabet må ikke samtidig være revisor for Dansk Retursystem A/S eller virksomheder, som er repræsenteret i Dansk Retursystem A/S' bestyrelse.",
      "valid_from": "2010-09-27",
      "valid_to": null
    },
    {
      "provision_ref": "23:93",
      "chapter": "23",
      "section": "93",
      "content": "§ 93. Dansk Retursystem A/S fastlægger i samarbejde med revisionsselskabet en kontrolinstruks med henblik på, at revisionsselskabet kan foretage afstemning og analyse af sandsynligheden for, at de af udbyderne og distributørerne indberettede oplysninger er korrekte. Stk. 2. Dansk Retursystem A/S sender et eksemplar af den i stk. 1 nævnte kontrolinstruks til Miljøstyrelsen. Stk. 3. Revisionsselskabet giver Dansk Retursystem A/S meddelelse om afvigelser fra instruksen i forhold til forventede og sædvanlige indberetninger fra udbydere og distributører om salg og leverancer fordelt på salgsgrupper. Dansk Retursystem A/S anmoder i fornødent omfang revisionsselskabet om at indhente yderligere oplysninger hos udbyderen eller distributøren med henblik på, at årsagen til afvigelserne søges klarlagt. Stk. 4. Oplysninger, der videregives af revisionsselskabet til Dansk Retursystem A/S, jf. stk. 3, må ikke indeholde oplysning om udbyderens eller distributørens navn og forretningssted. Stk. 5. Revisionsselskabet må ikke videregive andre oplysninger af forretningsmæssig karakter til Dansk Retursystem A/S end de oplysninger, der fremgår af § 70, jf. dog stk. 3 og stk. 6, samt § 94 og § 113, stk. 1. Stk. 6. Hvis revisionsselskabet bliver bekendt med, at der er sket væsentlige overtrædelser af de fastlagte procedurer, giver revisionsselskabet Miljøstyrelsen underretning herom.",
      "valid_from": "2010-09-27",
      "valid_to": null
    },
    {
      "provision_ref": "23:94",
      "chapter": "23",
      "section": "94",
      "content": "§ 94. Revisionsselskabet har pligt til at behandle og opbevare oplysninger, der indberettes til selskabet efter reglerne i denne bekendtgørelse, på betryggende vis, med henblik på bl.a. at undgå, at uvedkommende kan skaffe sig adgang til oplysningerne og andet misbrug. Tilsvarende gælder oplysninger, som måtte være meddelt revisionsselskabet efter reglerne i bekendtgørelse nr. 1116 af 21. december 2001, bekendtgørelse nr. 713 af 24. august 2002, bekendtgørelse nr. 113 af 1. februar 2007, bekendtgørelse nr. 326 af 24. april 2008 og bekendtgørelse nr. 634 af 19. juni 2008. Stk. 2. Hvis samarbejdet mellem Dansk Retursystem A/S og revisionsselskabet ophører, skal revisionsselskabet sikre, at oplysninger om den enkelte udbyders eller distributørs salg og udlevering af emballager med drikkevarer pr. butik eller returmodtager, herunder om nødvendigt edb-udstyr, der indeholder sådanne oplysninger, alene overdrages til et andet revisionsselskab, som har en aftale om udførelse af opgaven i overensstemmelse med reglerne i bekendtgørelsen, jf. § 92. Hvis der ikke er indgået nogen aftale mellem Dansk Retursystem A/S og et andet revisionsselskab, skal oplysningerne, herunder eventuelt edb-udstyr, der indeholder sådanne oplysninger, overgives til Miljøstyrelsen. Miljøstyrelsen kan bestemme, at oplysningerne og tilhørende udstyr skal overgives til et andet revisionsselskab eller destrueres. Stk. 3. Miljøstyrelsen kan påbyde Dansk Retursystem A/S at bringe samarbejdet med et revisionsselskab til ophør, hvis styrelsen finder, at samarbejdet ikke er foreneligt med administrationen efter loven eller reglerne i denne bekendtgørelse.",
      "valid_from": "2010-09-27",
      "valid_to": null
    },
    {
      "provision_ref": "23:95",
      "chapter": "23",
      "section": "95",
      "content": "§ 95. Dansk Retursystem A/S fastlægger i samarbejde med selskabets revisor en kontrolinstruks med procedurer for it-sikkerheden hos Dansk Retursystem A/S. Revisoren skal i henhold til kontrolinstruksen foretage en løbende kontrol med henblik på at sikre, at it-sikkerheden samt opbevaring, bearbejdning og videregivelse af data i Dansk Retursystem A/S følger de fastlagte procedurer og reglerne i denne bekendtgørelse. Stk. 2. Dansk Retursystem A/S sender et eksemplar af den i stk. 1 nævnte kontrolinstruks til Miljøstyrelsen til orientering.",
      "valid_from": "2010-09-27",
      "valid_to": null
    },
    {
      "provision_ref": "24:96",
      "chapter": "24",
      "section": "96",
      "content": "§ 96. Dansk Retursystem A/S er omfattet af de til enhver tid gældende regler om udarbejdelse og revision af årsrapport for aktieselskaber. Stk. 2. Ud over kravene i årsregnskabsloven skal årsrapportens ledelsesberetning oplyse om 1) indsamlings- og returprocenter for emballager til drikkevarer, 2) andelen af rapporterede salgsmængder for henholdsvis engangsemballager og genpåfyldelige emballager, 3) iværksatte informationsaktiviteter og -kampagner, 4) status for effektiviseringen af returmodtagelsen hos butikker, 5) status for pant- og retursystemet for engangsemballager, 6) selskabets mål for produktivitet, effektivitet og sparsommelighed samt status for opnåelsen heraf, og 7) øvrige af Miljøstyrelsen krævede oplysninger. Stk. 2. Dansk Retursystem A/S udarbejder et selvstændigt budget og regnskab for indsamlingen m.v. af ikke tilmeldte engangsemballager. Stk. 3. Dansk Retursystem A/S skal indsende den reviderede årsrapport til Miljøstyrelsen samtidig med, at årsrapporten indsendes til Erhvervs- og Selskabsstyrelsen i henhold til reglerne i årsregnskabsloven.",
      "valid_from": "2010-09-27",
      "valid_to": null
    },
    {
      "provision_ref": "24:97",
      "chapter": "24",
      "section": "97",
      "content": "§ 97. Dansk Retursystem A/S skal for Miljøstyrelsen forelægge revideret intern årsrapport indeholdende resultatopgørelser for opkrævede gebyrer, herunder acontogebyrer, og omkostninger afholdt i forbindelse med hermed fordelt på returgrupper for logistikgebyrer og på materialekategorier for indsamlingsgebyrer, opgørelse for indbetalt pant efter § 29 og udbetalt pant efter § 71 samt opgørelse for indtægtsført pant og anvendelse heraf, jf. §§ 83-85. Hver returgruppe for logistikgebyrer og hver materialekategori for indsamlingsgebyrer udgør et regnskabsområde. Stk. 2. Den interne årsrapport skal omfatte samme periode som den eksterne årsrapport og udarbejdes efter samme regnskabsprincipper. Stk. 3. Den interne årsrapport skal udarbejdes således, at Miljøstyrelsen kan foretage tilsyn med Dansk Retursystem A/⁠S' forhold efter bestemmelserne i bekendtgørelsen. Stk. 4. Miljøstyrelsen kan bestemme, at den interne årsrapport skal indeholde oplysninger efter Miljøstyrelsens anvisning. Stk. 5. Den interne årsrapport underskrives af den i årsregnskabslovens regler om aflæggelse af årsrapport nævnte personkreds og indsendes til Miljøstyrelsen senest samtidig med den eksterne årsrapport, jf.§ 96, stk. 3.",
      "valid_from": "2010-09-27",
      "valid_to": null
    },
    {
      "provision_ref": "24:98",
      "chapter": "24",
      "section": "98",
      "content": "§ 98. Dansk Retursystem A/S skal for Miljøstyrelsen forelægge intern halvårsrapport, omfattende de første 6 måneder af selskabets regnskabsår, indeholdende resultatopgørelser for opkrævede gebyrer, herunder acontogebyrer, og omkostninger afholdt i forbindelse hermed fordelt på returgrupper for logistikgebyrer og på materialekategorier for indsamlingsgebyrer, opgørelse for indbetalt pant efter § 29 og udbetalt pant efter § 71 samt opgørelse for indtægtsført pant og anvendelse heraf, jf. §§ 83-85. Bestemmelserne i § 97, stk. 2-4, finder tilsvarende anvendelse. Stk. 2. Den interne halvårsrapport underskrives af den i § 97, stk. 5, nævnte personkreds og indsendes til Miljøstyrelsen senest 2 måneder efter den i stk. 1 nævnte periodes udløb.",
      "valid_from": "2010-09-27",
      "valid_to": null
    },
    {
      "provision_ref": "24:99",
      "chapter": "24",
      "section": "99",
      "content": "§ 99. Dansk Retursystem A/S skal sende et udkast til budget for anvendelse af indtægtsført pant for det følgende kalenderår til Miljøstyrelsen inden den 1. juni året forud for budgetårets begyndelse. Miljøstyrelsen sender inden to måneder efter udkastets modtagelse styrelsens kommentarer til udkastet til Dansk Retursystem A/S. Stk. 2. Dansk Retursystem A/S skal sende et forslag til budget for det følgende kalenderår for Miljøstyrelsen inden den 15. september året forud for budgetårets begyndelse. Miljøstyrelsen sender inden 2 måneder efter budgettets modtagelse styrelsens kommentarer til budgettet til Dansk Retursystem A/S. Stk. 3. Budgettet, jf. stk. 2, skal ledsages af en beskrivelse af selskabets aktiviteter i det kommende år og en beskrivelse af selskabets mål for produktivitet, effektivitet og sparsommelighed i det kommende år, jf. § 96, stk. 2, nr. 6, samt grundlag for selskabets fastsættelse af logistikgebyrer og indsamlingsgebyrer for det kommende år. Stk. 4. Budgettet, jf. stk. 2, og det i stk. 3 nævnte materiale skal udarbejdes således, at Miljøstyrelsen kan foretage tilsyn med Dansk Retursystem A/S’ forhold efter bestemmelserne i bekendtgørelsen, og skal indeholde en detaljeret beskrivelse af de forudsætninger, budgettet og grundlaget for de budgetterede gebyrindtægter hviler på. Stk. 5. Dansk Retursystem A/S skal forelægge Miljøstyrelsen en halvårlig budgetopfølgning, omfattende samme perioder som selskabets halvårsrapport og årsrapport. Budgetopfølgningen skal indeholde en redegørelse for eventuelle budgetafvigelser og konsekvenser heraf. Budgetopfølgningen kan indgå som en integreret del af den interne årsrapport, jf. § 97, og den interne halvårsrapport, jf. § 98. Stk. 6. Miljøstyrelsen kan fastsætte nærmere retningslinjer for udarbejdelse af selskabets budget og budgetopfølgning samt grundlag for fastsættelse af logistik- og indsamlingsgebyrer. Stk. 7. Dansk Retursystem A/S skal omgående underrette Miljøstyrelsen, såfremt der konstateres budgetafvigelser af væsentlig betydning for selskabets drift og administrationen af pant- og retursystemet.",
      "valid_from": "2010-09-27",
      "valid_to": null
    },
    {
      "provision_ref": "24:100",
      "chapter": "24",
      "section": "100",
      "content": "§ 100. Dansk Retursystem A/S skal tilrettelægge forretningsgange, der sikrer, at selskabet løbende registrerer de direkte og indirekte omkostninger og indtægter, der er forbundet med de enkelte regnskabsområder m.v., jf. § 97, stk. 1, således at selskabets aktiviteter kan gennemføres i overensstemmelse med reglerne i denne bekendtgørelse, og at gebyrfastsættelsen for hver salgsgruppe kan ske på et detaljeret og kostægte beregningsgrundlag.",
      "valid_from": "2010-09-27",
      "valid_to": null
    },
    {
      "provision_ref": "24:101",
      "chapter": "24",
      "section": "101",
      "content": "§ 101. Dansk Retursystem A/S skal være i besiddelse af en beskrivelse af selskabets registrering af transaktioner efter bestemmelserne i bogføringsloven. Beskrivelsen skal suppleres med en detaljeret beskrivelse af selskabets forretningsgang for registrering og fordeling af omkostninger og indtægter på de enkelte aktivitets- og gebyrområder. Stk. 2. Beskrivelsen skal indsendes til Miljøstyrelsen til orientering, ligesom Miljøstyrelsen skal orienteres om væsentlige ændringer heri.",
      "valid_from": "2010-09-27",
      "valid_to": null
    },
    {
      "provision_ref": "24:102",
      "chapter": "24",
      "section": "102",
      "content": "§ 102. Miljøstyrelsen kan i en revisionsinstruks for Dansk Retursystem A/S fastsætte retningslinjer for arbejder, som selskabets generalforsamlingsvalgte revisor udfører til støtte for Miljøstyrelsens tilsyn med overholdelsen af bestemmelserne i denne bekendtgørelse. Stk. 2. Revisionsinstruksen kan endvidere indeholde retningslinjer for revisors rapportering.",
      "valid_from": "2010-09-27",
      "valid_to": null
    },
    {
      "provision_ref": "24:103",
      "chapter": "24",
      "section": "103",
      "content": "§ 103. Dansk Retursystem A/S og revisionsselskabet skal på anmodning videregive enhver oplysning til Miljøstyrelsen til brug for styrelsens tilsyn og håndhævelse af loven og reglerne i denne bekendtgørelse, herunder om uregelmæssigheder i forbindelse med administrationen af de af bekendtgørelsen omfattede ordninger. Dansk Retursystem A/S og revisionsselskabet skal endvidere af egen drift videregive oplysninger til Miljøstyrelsen, hvis de er væsentlige for styrelsens tilsyn og håndhævelse. Stk. 2. Dansk Retursystem A/S og revisionsselskabet skal på anmodning tilvejebringe og udlevere oplysning og dokumentation af enhver art om administrationen af pant- og retursystemet og selskabets forhold i øvrigt til Miljøstyrelsen samt foretage undersøgelser og beregninger, som styrelsen skønner er nødvendige for myndighedernes kontrol, herunder kontrollen med pant, gebyrer og håndteringsgodtgørelse.",
      "valid_from": "2010-09-27",
      "valid_to": null
    },
    {
      "provision_ref": "25:104",
      "chapter": "25",
      "section": "104",
      "content": "§ 104. Miljøministerens købsret til aktierne i Dansk Retursystem A/S, jf. lovens § 9 e, stk. 1, skal indføres i selskabets aktiebog. Stk. 2. Dansk Retursystem A/S skal indsende en kopi af selskabets aktiebog til Miljøstyrelsen og straks orientere Miljøstyrelsen om ejerskifte ved kopi af notering herom i aktiebogen. Stk. 3. Miljøstyrelsen giver skriftlig meddelelse til de aktionærer, der er noteret i aktiebogen, hvis miljøministeren ønsker at udnytte retten til at erhverve aktierne i Dansk Retursystem A/S. Meddelelsen skal oplyse om lovhjemlen til erhvervelsen, de omstændigheder, der begrunder erhvervelsen, vederlagets beregning og størrelse samt en frist på mindst 14 dage og sted for aflevering af eventuelle aktiebreve. Ak­tio­nærerne kan gøre indsigelse mod beregningen af vederlaget ved afleveringen af aktiebrevene. Efter modtagelse af aktiebrevene udbetaler miljøministeren vederlaget til aktionærerne inden 5 hverdage. Stk. 4. Efter erhvervelsen af aktierne noteres miljøministeren som aktionær i aktiebogen for Dansk Retursystem A/S.",
      "valid_from": "2010-09-27",
      "valid_to": null
    },
    {
      "provision_ref": "25:105",
      "chapter": "25",
      "section": "105",
      "content": "§ 105. Miljøstyrelsen giver Dansk Retursystem A/S skriftlig meddelelse, hvis miljøministeren ønsker at udnytte retten til at erhverve Dansk Retursystem A/S' aktiver, jf. lovens § 9 e, stk. 2. Meddelelsen skal oplyse om lovhjemlen til erhvervelsen, de omstændigheder, der begrunder erhvervelsen, de aktiver, som erhverves, samt et tidspunkt for deres afhentning, der tidligst er 5 hverdage efter meddelelsen. Det kan i meddelelsen angives, at den nærmere oplysning om de aktiver, som erhverves, og tidspunktet for deres afhentning først gives efter en besigtigelse efter stk. 6. Stk. 2. Vederlaget for erhvervede aktiver udgør deres bogførte værdi på dagen for afhentningen efter afskrivninger for perioden efter det forrige regnskabsår med et beløb, der svarer til den gebyrindtægt, som selskabet i perioden har oppebåret til dækning af afskrivninger på de erhvervede aktiver. Stk. 3. Dansk Retursystem A/S skal efter anmodning yde assistance i forbindelse med afhentning af aktiver. Selskabet skal endvidere af egen drift aflevere alt skriftligt materiale, herunder kontrakter, garantibeviser, korrespondance, tegninger og brugsanvisninger m.v. vedrørende de erhvervede aktiver. Stk. 4. Parterne underskriver en liste over erhvervede aktiver i forbindelse med afhentningen. Stk. 5. Efter afhentningen fremsender Dansk Retursystem A/S til ministeren en dokumenteret opgørelse over vederlagets størrelse, jf. stk. 2. Efter modtagelse af opgørelsen udbetaler ministeren vederlaget til Dansk Retursystem A/S inden 5 hverdage. I tilfælde af indsigelse mod vederlagets størrelse skal ministeren udbetale den ubestridte del af vederlaget inden fristen og resten inden 5 hverdage efter afgørelse af indsigelsen. Stk. 6. Ministeren eller den, ministeren bemyndiger hertil, kan besigtige Dansk Retursystem A/S' aktiver, herunder foretage teknisk gennemgang og prøvekørsler m.v., for at konstatere aktivernes art, tilstand og funktionsdygtighed forud for en eventuel erhvervelse. Dansk Retursystem A/S skal efter anmodning yde assistance i forbindelse med en besigtigelse.",
      "valid_from": "2010-09-27",
      "valid_to": null
    },
    {
      "provision_ref": "26:106",
      "chapter": "26",
      "section": "106",
      "content": "§ 106. Dansk Retursystem A/S opkræver hver 4. uge skyldig pant og gebyrer efter denne bekendtgørelse hos producenter og importører, jf. dog § 31 og §§ 47 og 48.",
      "valid_from": "2010-09-27",
      "valid_to": null
    },
    {
      "provision_ref": "26:107",
      "chapter": "26",
      "section": "107",
      "content": "§ 107. Gebyrer, omkostninger til trykning af pantmærker, tilbagebetaling af investeringstilskud, for meget udbetalt investeringstilskud, forudbetalt håndteringsgodtgørelse og skyldig pant m.v. skal betales til Dansk Retursystem A/S senest 8 dage fra fakturadato. Stk. 2. Betales gebyrer eller skyldig pant som nævnt i stk. 1 ikke rettidigt, skal der betales rente. Forrentningen sker fra forfaldsdagen og i øvrigt efter lovens § 88, stk. 3. Stk. 3. Hvis ikke de skyldige beløb er indbetalt 14 dage efter påkrav, indbringer Dansk Retursystem A/S sagen for domstolene. Stk. 4. I sager om mindre gældsforhold kan Dansk Retursystem A/S som alternativ til indbringelse for domstolene indgå passende afdragsordninger med debitoren til afviklingen af gældsforholdet.",
      "valid_from": "2010-09-27",
      "valid_to": null
    },
    {
      "provision_ref": "26:108",
      "chapter": "26",
      "section": "108",
      "content": "§ 108. Dansk Retursystem A/S kan, når lovgivningens almindelige betingelser herfor i øvrigt er opfyldt, modregne: 1) Dansk Retursystem A/S’ udgifter til indsamlingsmateriel, som er udleveret til butikker, og som butikken ikke har leveret tilbage, jf. § 64, i den pant, som Dansk Retursystem A/S udbetaler til butikken, jf. § 71. 2) Dansk Retursystem A/S’ tilbagebetalingskrav på for meget udbetalt håndteringsgodtgørelse efter § 74 i skyldig håndteringsgodtgørelse efter § 74. Stk. 2. Dansk Retursystem A/S udarbejder retningslinjer for modregning, som skal godkendes af Miljøstyrelsen.",
      "valid_from": "2010-09-27",
      "valid_to": null
    },
    {
      "provision_ref": "26:109",
      "chapter": "26",
      "section": "109",
      "content": "§ 109. Hvis producenten eller importøren ikke foretager den efter bekendtgørelsen krævede indberetning, jf. kapitel 13 og 14, kan Dansk Retursystem A/S træffe afgørelse om et skønnet salg, som kan danne grundlag for gebyropkrævningen, indbetaling og udbetaling af pant m.v. Stk. 2. Hvis producenten eller importøren har afgivet urigtige oplysninger om antallet af solgte emballager med drikkevarer og af denne eller andre grunde har betalt for lidt i gebyr eller pant, opkræver Dansk Retursystem A/S det skyldige beløb. Dansk Retursystem A/S kan træffe afgørelse om et skønnet salg, som kan danne grundlag for gebyropkrævningen og indbetalingen af pant. Opkrævningen for det skønnede salg skal baseres på eventuelle tidligere indberetninger og opgørelser for returtagne emballager samt optælling af tom emballage efter § 67. Stk. 3. Hvis producenten eller importøren har betalt for meget i gebyr eller pant, skal det for meget betalte tilbagebetales af Dansk Retursystem A/S senest 14 dage efter, at forholdet er konstateret af Dansk Retursystem A/S.",
      "valid_from": "2010-09-27",
      "valid_to": null
    },
    {
      "provision_ref": "27:110",
      "chapter": "27",
      "section": "110",
      "content": "§ 110. Miljøstyrelsen fører tilsyn med overholdelsen af reglerne i denne bekendtgørelse, jf. dog stk. 2. Stk. 2. Told- og skatteforvaltningen og Miljøstyrelsen fører tilsyn med overholdelse af reglerne i denne bekendtgørelses kapitel 5-7 og varetager den myndighedsmæssige administration som følge af lovens § 110 a, stk. 1, og § 111 a.",
      "valid_from": "2010-09-27",
      "valid_to": null
    },
    {
      "provision_ref": "27:111",
      "chapter": "27",
      "section": "111",
      "content": "§ 111. Dansk Retursystem A/S fører løbende kontrol med overholdelsen af reglerne om mærkning af engangsemballage, opkrævning og udbetaling af pant samt udbyderes tilmelding til Dansk Retursystem A/S. Kontrollen gennemføres ved observationer på steder, hvortil offentligheden i almindelighed har adgang.",
      "valid_from": "2010-09-27",
      "valid_to": null
    },
    {
      "provision_ref": "27:112",
      "chapter": "27",
      "section": "112",
      "content": "§ 112. Udbydere, distributører og returmodtagere skal på anmodning fra revisionsselskabet, Miljøstyrelsen eller told- og skatteforvaltningen fremsende enhver oplysning og dokumentation til revisionsselskabet og til myndighederne om virksomhedens salg, udlevering og overdragelse af emballager med drikkevarer for en nærmere bestemt periode. Det kan i den forbindelse bestemmes, at udbyderen, distributøren, eller returmodtageren for egen regning skal lade en statsautoriseret eller registreret revisor gennemgå periodens faktureringer, og at revisoren skal afgive en erklæring om rigtigheden af de afgivne oplysninger.",
      "valid_from": "2010-09-27",
      "valid_to": null
    },
    {
      "provision_ref": "27:113",
      "chapter": "27",
      "section": "113",
      "content": "§ 113. Revisionsselskabet meddeler efter anmodning fra Miljøstyrelsen eller told- og skatteforvaltningen resultatet af den i § 112 nævnte undersøgelse. Revisionsselskabet meddeler endvidere Dansk Retursystem A/S resultatet af undersøgelsen i form af oplysninger som nævnt i § 70, stk. 1. Stk. 2. Har en udbyder, distributør, butik eller returmodtager afgivet urigtige oplysninger i et omfang, der ikke er af underordnet betydning, eller efter påkrav har undladt at give oplysninger, som virksomheden har pligt til, foretager Dansk Retursystem A/S indberetning herom til Miljøstyrelsen.",
      "valid_from": "2010-09-27",
      "valid_to": null
    },
    {
      "provision_ref": "28:114",
      "chapter": "28",
      "section": "114",
      "content": "§ 114. Dansk Retursystem A/S’ afgørelser efter denne bekendtgørelse skal være ledsaget af en begrundelse. Begrundelsen skal indeholde en henvisning til de retsregler, i henhold til hvilke afgørelsen er truffet. I det omfang, afgørelsen efter disse regler beror på et administrativt skøn, skal begrundelsen tillige angive de hovedhensyn, der har været bestemmende for skønsudøvelsen. Begrundelsen skal endvidere om fornødent indeholde en kort redegørelse for de oplysninger vedrørende sagens faktiske omstændigheder, som er tillagt væsentlig betydning for afgørelsen. Stk. 2. Afgørelsen skal være ledsaget af en vejledning om klageadgang med angivelse af, at afgørelsen inden for 4 uger kan påklages til Miljøstyrelsen, og at klage skal være skriftlig, jf. § 115. Stk. 3. Hvis Dansk Retursystem A/S ved en afgørelse påtænker at lægge vægt på oplysninger vedrørende faktiske omstændigheder, som er af væsentlig betydning for afgørelsen, og som afgørelsens adressat ikke kan antages at være bekendt med, må Dansk Retursystem A/S ikke træffe afgørelse før Dansk Retursystem A/S har gjort adressaten bekendt med oplysningerne og givet denne lejlighed til at fremkomme med en udtalelse. Det gælder dog kun, hvis oplysningerne er til ugunst for adressaten og er af væsentlig betydning for afgørelsen.",
      "valid_from": "2010-09-27",
      "valid_to": null
    },
    {
      "provision_ref": "28:115",
      "chapter": "28",
      "section": "115",
      "content": "§ 115. Dansk Retursystem A/S’ afgørelser efter denne bekendtgørelse kan påklages til Miljøstyrelsen, jf. lovens § 9 f. Klagefristen er 4 uger fra den dag, afgørelsen er meddelt. Klagen skal være skriftlig og skal indgives til Miljøstyrelsen, jf. § 3, nr. 8, i bekendtgørelse om delegation af miljøministerens beføjelser i miljøbeskyttelsesloven, beredskabsloven og konkurrenceloven til Miljøstyrelsen og Miljøministeriets miljøcentre.",
      "valid_from": "2010-09-27",
      "valid_to": null
    },
    {
      "provision_ref": "28:116",
      "chapter": "28",
      "section": "116",
      "content": "§ 116. Dansk Retursystem A/S skal i fornødent omfang yde vejledning og bistand vedrørende spørgsmål inden for den del af bekendtgørelsens anvendelsesområde, som vedrører Dansk Retursystem A/S’ virksomhed.",
      "valid_from": "2010-09-27",
      "valid_to": null
    },
    {
      "provision_ref": "28:117",
      "chapter": "28",
      "section": "117",
      "content": "§ 117. Miljøstyrelsen kan meddele dispensation fra reglerne i denne bekendtgørelse. Miljøstyrelsen kan i den forbindelse bestemme, at nærmere bestemte vilkår skal overholdes. Stk. 2. Miljøstyrelsens afgørelser efter denne bekendtgørelse kan ikke indbringes for anden administrativ myndighed.",
      "valid_from": "2010-09-27",
      "valid_to": null
    },
    {
      "provision_ref": "29:118",
      "chapter": "29",
      "section": "118",
      "content": "§ 118. Medmindre højere straf er forskyldt efter den øvrige lovgivning, straffes med bøde den, der 1) undlader at opkræve eller udbetale pant eller anvender andre pantsatser end de fastsatte, jf. § 3 og § 4, 2) undlader at tilbagetage emballager eller udbetale pant, jf. § 6, 3) undlader at sikre, at genpåfyldelige emballager indgår i et retursystem, jf. § 7, stk. 1, 4) undlader at sikre, at emballage genanvendes, jf. § 7, stk. 2, § 17, stk. 3, nr. 4, § 18, stk. 3, nr. 4, og § 65, stk. 2, 5) undlader at tilmelde sig eller tilmelde emballager til Dansk Retursystem A/S i overensstemmelse med § 9 og § 10, 6) undlader at overholde de frister for tilmelding til Dansk Retursystem A/S, som er nævnt i § 9, stk. 2, og § 10, stk. 2-5, 7) markedsfører emballager, som ikke er tilmeldt til Dansk Retursystem A/S, jf. § 10, 8) markedsfører emballager inden modtagelse af en afgørelse fra Dansk Retursystem A/S, jf. § 12, stk. 1, 9) undlader at sikre, at erhvervsmæssig import følges af kopi af gyldige tilmeldingsbeviser, jf. § 12, stk. 2, 10) testmarkedsfører eller uddeler smagsprøver i strid med § 17 eller § 18, 11) markedsfører engangsemballager i strid med § 19, 12) foretager mærkning af emballager i strid med § 20, 13) markedsfører emballager mærket i strid med § 20 og § 21, 14) sælger, udleverer eller overdrager selvklæbende pantetikker, som er udleveret af Dansk Retursystem A/S’ i strid med § 23, 15) undlader at betale pant til Dansk Retursystem A/S, jf. § 29 og § 30, 16) afholder udgifter over gebyrer, indtægtsført pant eller andre indtægter til andre formål end de efter bekendtgørelsen tilladte, jf. § 31, stk. 2, § 33, § 35, § 37, § 82-85, og § 91, 17) undlader at efterkomme myndighedernes anmodning om at tilvejebringe oplysninger, foretage undersøgelser og beregninger, jf. § 38, stk. 5, 18) undlader at føre regnskab med solgte, udleverede og overdragne emballager, jf. § 50, 19) undlader at foretage indberetning om solgte, udleverede og overdragne emballager, jf. § 51 og § 56, 20) undlader at registrere eller foretager urigtig registrering på faktura eller undlader at føre regnskab med returtagne tomme genpåfyldelige emballager, jf. § 59, 21) undlader at foretage indberetning af returtagne tomme genpåfyldelige emballager, jf. § 60, 22) undlader at anvende indsamlingsmateriel anvist af Dansk Retursystem A/S, jf. § 64, 23) undlader at klargøre engangsemballager eller foretager klargøring i strid med Dansk Retursystem A/S’ instruks, jf. § 64, 24) undlader at træffe foranstaltninger til at undgå beskadigelse af engangsemballager, jf. § 65, stk. 1, 25) undlader at træffe nødvendige foranstaltninger til sikring af en korrekt og betryggende pantafregning af engangsemballager, jf. § 66, stk. 3, 26) kopierer, lagrer eller på anden måde gør oplysninger tilgængelige i strid med § 67, stk. 2, 27) indgår aftale med en operatør i strid med § 68, 28) fortsætter aftale med en operatør i strid med § 68, stk. 3, 29) videregiver, overdrager, behandler eller opbevarer oplysninger i strid med § 69, § 70, stk. 3, § 93, stk. 4, eller § 94, stk. 1 og 2, 30) forhindrer Dansk Retursystem A/S eller dennes underleverandør i at afhente returneret engangsemballage, jf. §§ 71, stk. 2, nr. 2, og 71, stk. 4, nr. 2, 31) tilsidesætter Dansk Retursystem A/S’ instruktioner vedrørende drift, vedligeholdelse og sikkerhedsmæssige forhold m.v. vedrørende komprimatorer, sikkerhedscontainersystemer, centrale styreenheder og andet teknisk udstyr, jf. § 77, stk. 3, og § 80, stk. 3, 32) køber og installerer komprimatorer og sikkerhedscontainersystemer i strid med § 79, stk. 2, nr. 1 og 3-4, 33) undlader at foretage udbud eller foretager udbud i strid med § 88, 34) driver anden virksomhed, påtager sig forpligtelser eller iværksætter aktiviteter uden godkendelse, jf. § 90, 35) overtræder vilkår, der er fastsat af Miljøstyrelsen i en godkendelse, jf. § 90, stk. 4, eller dispensation, jf. § 117, stk. 1, 36) optager lån til formål eller på vilkår, pantsætter aktiver eller erhverver fast ejendom eller bygninger, der ikke er godkendt af Miljøstyrelsen, jf. § 91, stk. 1 og 2, 37) indgår aftale med revisionsselskabet i strid med § 92, stk. 1, 38) tilsidesætter påbud om at bringe samarbejdet med revisionsselskabet til ophør, jf. § 94, stk. 3, 39) undlader at udarbejde og fremsende årsrapporter, halvårsrapporter og budgetter og budgetopfølgning, jf. §§ 96-99, 40) tilsidesætter retningslinjer fastsat af Miljøstyrelsen om udarbejdelse af budget og budgetopfølgning, jf. § 99, stk. 6, 41) undlader at underrette Miljøstyrelsen om væsentlige budgetafvigelser, jf. § 99, stk. 7, eller ændringer i selskabets registrering af transaktioner, jf. § 101, 42) foretager registrering af omkostninger og indtægter i strid med fastlagte forretningsgange, jf. § 100 og § 101, 43) udfører arbejder eller foretager rapportering i strid med en af Miljøstyrelsen fastsat revisionsinstruks, jf. § 102, stk. 1, 44) undlader at tilvejebringe eller udlevere oplysninger og dokumentation eller foretage undersøgelser på anmodning fra Miljøstyrelsen, jf. § 103, 45) undlader at meddele Miljøstyrelsen om ejerskifte i Dansk Retursystem A/S, jf. § 104, stk. 2, 46) undlader at aflevere skriftligt materiale og dokumentation som angivet § 105, stk. 3 og 5, eller undlader at yde assistance, jf. § 105, stk. 3 og 6, 47) undlader at give oplysninger til revisionsselskabet eller Miljøstyrelsen, jf. § 112, 48) undlader at videregive oplysninger til Miljøstyrelsen, jf. § 113, stk. 1, eller 49) afgiver urigtige eller vildledende oplysninger eller dokumentation efter reglerne i denne bekendtgørelse. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er voldt skade på miljøet eller fremkaldt fare derfor eller opnået eller tilsigtet en økonomisk fordel for den pågældende selv eller andre, herunder besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2010-09-27",
      "valid_to": null
    },
    {
      "provision_ref": "30:119",
      "chapter": "30",
      "section": "119",
      "content": "§ 119. Bekendtgørelsen træder i kraft den 1. oktober 2010, jf. dog stk. 3-8, og ophæves automatisk den 1. januar 2017. Stk. 2. Bekendtgørelse nr. 634 af 19. juni 2008 om pant på og indsamling m.v. af emballager til visse drikkevarer ophæves, jf. dog stk. 3-6. Stk. 3. Verserende klagesager om afgørelser, som er truffet før denne bekendtgørelses ikrafttræden, færdigbehandles efter reglerne i bekendtgørelse nr. 634 af 19. juni 2008 om pant på og indsamling m.v. af emballager til øl og visse læskedrikke. Stk. 4. Verserende dispensationssager færdigbehandles efter reglerne i bekendtgørelse nr. 634 af 19. juni 2008 om pant på og indsamling m.v. af emballager til øl og visse læskedrikke. Stk. 5. Udgifter til udbetaling af tilskud ydet efter bekendtgørelse nr. 1116 af 21. december 2001, jf. § 97, stk. 2, 2. pkt., i bekendtgørelse nr. 713 af 24. august 2002, tilskud efter § 42 i bekendtgørelse nr. 713 af 24. august 2002, tilskud efter § 79 i bekendtgørelse nr. 113 af 1. februar 2007 og tilskud efter § 79 i bekendtgørelse nr. 326 af 24. april 2008 samt § 78 i bekendtgørelse nr. 634 af 19. juni 2008 indgår i fornødent omfang i beregning af logistikgebyret efter denne bekendtgørelse. Stk. 6. Opkrævning af gebyrer og udbetaling af håndteringsgodtgørelse følger de efter bekendtgørelse nr. 713 af 24. august 2002 allerede fastlagte opkrævnings- og udbetalingsterminer. Stk. 7. Indberetninger efter denne bekendtgørelse om salg og udlevering af emballager samt returtagne genpåfyldelige emballager følger de rapporteringsperioder, der allerede er fastlagt i bekendtgørelse nr. 713 af 24. august 2002. Stk. 8. Distributører, butikker, returmodtagere, mellemhandlere og øvrige erhvervsdrivende, som inden den 1. september 2010 har købt eller har fået leveret produkter i plastemballager, hvor panten i medfør af § 3, stk. 2, nr. 3, i bekendtgørelse nr. 634 af 19. juni 2008 udgør 1,00 kr., kan uanset denne bekendtgørelses § 3, stk. 2, nr. 1, indtil den 1. november 2010 lovligt markedsføre disse emballager med pant på 1,00 kr.",
      "valid_from": "2010-09-27",
      "valid_to": null
    },
    {
      "provision_ref": "30:120",
      "chapter": "30",
      "section": "120",
      "content": "§ 120. Tilskud ydet i henhold til § 42 i bekendtgørelse nr. 713 af 24. august 2002, i henhold til § 79 i bekendtgørelse nr. 113 af 1. februar 2007, i henhold til § 79 i bekendtgørelse nr. 326 af 24. april 2008 eller i henhold til § 78 i bekendtgørelse nr. 634 af 19. juni 2008 skal tilbagebetales, hvis de til­skuds­berettigede anlæg m.v. tages varigt ud af drift. Tilskud skal endvidere tilbagebetales, hvis betingelser og vilkår for at opnå tilskud i henhold til § 43 i bekendtgørelse nr. 713 af 24. august 2002, i henhold til § 81 i bekendtgørelse nr. 113 af 1. februar 2007, i henhold til § 81 i bekendtgørelse nr. 326 af 24. april 2008 eller i henhold til § 80 i bekendtgørelse nr. 634 af 19. juni 2008 enten ikke er opfyldt eller er tilsidesat i væsentlig grad. Værdien af tilskuddet nedskrives årligt med 20 procent af tilskudsbeløbet. Stk. 2. De beløb, som skal tilbagebetales efter stk. 1, skal betales til Dansk Retursystem A/S senest 14 dage efter påkrav fra selskabet. Betales det skyldige beløb ikke rettidigt efter påkrav, indbringer Dansk Retursystem A/S sagen for domstolene.",
      "valid_from": "2010-09-27",
      "valid_to": null
    },
    {
      "provision_ref": "30:121",
      "chapter": "30",
      "section": "121",
      "content": "§ 121. Returmodtagere, der har modtaget effektiviseringstilskud i henhold til § 42 i bekendtgørelse nr. 713 af 24. august 2002, i henhold til § 79 i bekendtgørelse nr. 113 af 1. februar 2007, i henhold til § 79 i bekendtgørelse nr. 326 af 24. april 2008 eller i henhold til § 78 i bekendtgørelse nr. 634 af 19. juni 2008 skal give Dansk Retursystem A/S og myndighederne adgang til at foretage installation, besigtigelse, afprøvning, reparationer og tekniske ændringer af modtage- og sorteringsanlæg, herunder centrale styreenheder, samt installation af komprimatorer og sikkerhedscontainersystemer uden udgifter for butikken med henblik på at muliggøre returtagning af engangsemballager og udbetaling af pant herfor, samt iværksættelse af sikkerhedsmæssige foranstaltninger i forbindelse hermed.",
      "valid_from": "2010-09-27",
      "valid_to": null
    }
  ],
  "definitions": []
}
