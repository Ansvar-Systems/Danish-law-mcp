{
  "id": "2008:82",
  "type": "statute",
  "title": "Bekendtgørelse om tilskud til kulturelle aktiviteter i landdistrikterne",
  "short_name": "BEK H#LOKDOK04",
  "status": "in_force",
  "issued_date": "2008-02-14",
  "url": "https://www.retsinformation.dk/eli/lta/2008/82/xml",
  "description": "Retsinformation source. DocumentId=AH002787; AccessionNumber=B20080008205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ministeriet for Fødevarer, Landbrug og Fiskeri kan inden for rammerne af de årlige finanslove give tilsagn om tilskud til projekter, der vedrører kulturelle aktiviteter i landdistrikterne, og som har til formål at fremme udviklingen i landdistrikterne. Stk. 2. Det forudsættes, at der i vidt omfang deltager lokale aktører i projekterne, og at aktiviteten henvender sig til en bredere kreds af borgere i landdistrikterne. Stk. 3. Tilskud kan søges af private institutioner, foreninger, virksomheder eller personer, der har et kulturelt sigte med det ansøgte projekt."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelse efter denne bekendtgørelse."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Direktoratet for FødevareErhverv foretager kontrol i forbindelse med administrationen efter denne bekendtgørelse. Stk. 2. Direktoratet for FødevareErhverv forestår den fysiske kontrol og den efterfølgende regnskabskontrol. Stk. 3. Plantedirektoratet kan efter bemyndigelse forestå den fysiske kontrol og den efterfølgende regnskabskontrol. Stk. 4. Til brug for kontrollen indhentes oplysninger fra andre myndigheder i fornødent omfang."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om tilskud skal indgives på et særligt skema, der fås ved henvendelse til Direktoratet for FødevareErhverv eller via direktoratets hjemmeside."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilskud til projekter skal være Direktoratet for FødevareErhverv i hænde inden den 1. april 2008 i 2008 og i de efterfølgende år inden den 1. februar. Stk. 2. Direktoratet kvitterer for ansøgningens modtagelse og kan i forbindelse hermed give tilladelse til at iværksætte projektet."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Til bedømmelse af de indsendte ansøgninger nedsætter Direktoratet for FødevareErhverv et rådgivende udvalg af særligt sagkyndige, bestående af 5-9 personer, der har kendskab til kulturformidling eller vilkår for offentlige kulturelle aktiviteter i landdistrikterne. Stk. 2. Det rådgivende udvalg foretager en prioriteret indstilling af ansøgningerne på grundlag af projekternes forventede effekt i landdistrikterne, jf. § 8."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis ansøgningen kan imødekommes, giver Direktoratet for FødevareErhverv tilsagn om tilskud."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Der kan ydes tilskud til projekter omfattet af § 1, stk. 1. Stk. 2. Ved kulturelle aktiviteter forstås teater, musik, kunstudstillinger og andre former for kulturelle begivenheder, der fremmer udviklingen i landdistrikterne. Stk. 3. Der kan ikke ydes tilskud til følgende projekter: 1) Projekter af tilbagevendende karakter. 2) Projekter, der har karakter af markedsføring af produkter eller af lokalområdet. 3) Projekter, der alene omhandler kompetenceudvikling."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Det er en betingelse for, at der kan ydes tilskud til et projekt, 1) at det klart fremgår af ansøgningen, hvad der er formålet med projektet, 2) at projektet er beskrevet på en sådan måde, at det er sandsynliggjort, at projektet vil blive gennemført, 3) at de samlede tilskudsberettigede udgifter til projektet beløber sig til mindst 50.000 kr., 4) at projektet har en vis nyhedsværdi for lokalområdet, 5) at aktiviteten er åben for alle, uden krav om medlemskab eller organisatorisk tilhørsforhold, 6) at de nødvendige tilladelser fra offentlige myndigheder opnås, 7) at ansøger afgiver de oplysninger, som Direktoratet for FødevareErhverv anmoder om til brug for sagsbehandlingen, 8) at det er tilsagnshaver, der gennemfører projektet, 9) at de planlagte aktiviteter inden for projektet afvikles inden et år efter tilsagnsdatoen, medmindre andet fremgår af tilsagnet, 10) at tilsagnshaver indsender udbetalingsanmodning og projektrapport rettidigt til direktoratet, jf. § 14, stk. 2, 11) at investeringer, hvortil der er ydet tilskud, opretholdes af tilsagnshaver i en periode på 5 år fra det tidspunkt, hvor tilsagn om tilskud er meddelt, eller i den i tilsagnet om tilskud fastsatte periode, og 12) at udbetalingsanmodningen og de originale regnskabsbilag holdes tilgængelige i 5 år, regnet fra udbetalingsdatoen. Stk. 2. Hvis tilskuddet ydes som de minimisstøtte, jf. § 13, stk.4, skal tilsagnshaver opbevare alt materiale til brug ved dokumentationen af, at samtlige tilskudsbetingelser er opfyldt i 10 skatteår fra det tidspunkt, hvor tilskuddet blev udbetalt. Stk. 3. Direktoratet fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter. Stk. 4. Direktoratet kan i tilsagnsskrivelsen fastsætte yderligere betingelser for tilskud."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Der ydes tilskud til udgifter, der er nødvendige for gennemførelse af projekter om kulturelle aktiviteter i landdistrikterne. Stk. 2. Der kan ikke ydes tilskud til følgende: 1) Udgifter, som tilsagnshaver har betalt inden Direktoratet for FødevareErhverv har givet tilladelse til at iværksætte projektet, jf. § 5 stk. 2. 2) Udgifter til aktiviteter, som gennemføres af rent professionelle kræfter fra etablerede kulturinstitutioner eller virksomheder uden deltagelse af lokale aktører i projektet. 3) Udgifter til fortæring og drikkevarer. 4) Udgifter til drift af medborgerhuse m.v. 5) Værdien af eget og ansattes arbejde, dog kan der ydes tilskud til løn, hvis der foreligger en specifik projektansættelseskontrakt for hver medarbejder. 6) Brugt og renoveret udstyr, medmindre det fremgår af tilsagnet. 7) Udgifter til produktion af bøger, film, CD’er eller lignende. 8) Udgifter, hvortil der gives andre EU -tilskud. 9) Finansierings-, revisions-, advokat- og pengeinstitutomkostninger, medmindre disse skyldes krav fra tilsagnsgivende myndighed. 10) Moms, medmindre denne endeligt bæres af tilsagnshaver. 11) Køb af fast ejendom, herunder køb af jord og andre langsigtede investeringer."
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Ændring af et projekt kan godkendes af Direktoratet for FødevareErhverv på betingelse af, at projektets overordnede formål overholdes. Ansøgning om ændring af et projekt skal godkendes af direktoratet, inden ændringen iværksættes. Stk. 2. Tilsagnsbeløbet kan ikke forhøjes i forbindelse med ændringer i projektet."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Direktoratet for FødevareErhverv kan efter ansøgning tillade, at en anden, der ifølge § 1 kan være tilsagnshaver, indtræder i et tilsagn om tilskud, med den virkning, at den nye tilsagnshaver indtræder i rettigheder og forpligtelser efter tilsagnet om tilskud."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Der kan efter denne bekendtgørelse ydes et tilskud på højest 100 pct. af de tilskudsberettigede udgifter til kulturelle aktiviteter i landdistrikterne. Stk. 2. Tilskudsordningen for kulturelle aktiviteter finansieres af midler fra EU og i tilfælde, hvor der ikke er opnået anden tilsvarende offentlig medfinansiering af projektet, af Ministeriet for Fødevarer, Landbrug og Fiskeri. Stk. 3. I tilfælde, hvor der påregnes billetindtægter eller andre former for indtægter i forbindelse med projektet, modregnes summen af indtægterne i de samlede projektudgifter. Stk. 4. Projekter, som kan være konkurrenceforvridende, skal overholde EU’s de minimis regler, hvilket indebærer, at summen af tilskud efter denne bekendtgørelse og anden de minimisstøtte over en treårig periode maksimalt må udgøre hvad der svarer til 200.000 Euro."
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Udbetaling af tilskud sker på baggrund af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor og en projektrapport. Skema og formular til revisorerklæring fås ved henvendelse til Direktoratet for FødevareErhverv eller via direktoratets hjemmeside. Stk. 2. Udbetalingsanmodning og projektrapport skal være modtaget i direktoratet senest 3 måneder efter, at projektet er afsluttet. Direktoratet kan i særlige tilfælde meddele dispensation fra denne frist. Stk. 3. Tilskuddet overføres til tilsagnshavers NemKonto."
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til Direktoratet for FødevareErhverv om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold skriftligt at give direktoratet meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 16."
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Tilsagn om tilskud bortfalder, hvis 1) betingelserne for tilskud ikke længere er opfyldt, jf. kapitel 4, 2) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 3) projektet ikke er gennemført i overensstemmelse med den godkendte ansøgning, 4) tilsagnshaver tilsidesætter sine pligter efter landdistriktslovens § 11, stk. 2, eller 5) tilsagnshaver ikke overholder sin underretningspligt efter § 15. Stk. 2. I de i stk. 1 nævnte tilfælde kan Direktoratet for FødevareErhverv bestemme, at tilskud helt eller delvist skal tilbagebetales med tillæg af renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "11:17",
      "chapter": "11",
      "section": "17",
      "content": "§ 17. Direktoratet for FødevareErhverv anerkender følgende begivenheder som force majeure: 1) Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet. 2) En alvorlig naturkatastrofe, der i væsentlig grad berører tilsagnshavers virksomhed. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod. Stk. 3. Direktoratet kan i ganske særlige tilfælde anerkende andre begivenheder som force majeure end de, der er nævnt i stk. 1. Stk. 4. Hvis tilsagnshaver ønsker at påberåbe sig force majeure, skal dette meddeles direktoratet skriftligt senest 10 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentationsmateriale."
    },
    {
      "provision_ref": "12:18",
      "chapter": "12",
      "section": "18",
      "content": "§ 18. Afgørelser, truffet af Direktoratet for FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri. Stk. 2. Klagen skal indgives gennem direktoratet. Klagen skal være direktoratet i hænde senest 4 uger efter modtagelsen af den afgørelse, klagen vedrører. Stk. 3. Direktoratet kan genoptage en sag efter, at der er indgivet klage."
    },
    {
      "provision_ref": "13:19",
      "chapter": "13",
      "section": "19",
      "content": "§ 19. Efter landdistriktslovens § 14 straffes med bøde den, der 1) afgiver urigtige eller vildledende oplysninger eller fortier oplysninger af betydning for afgørelser, der træffes i henhold til loven eller de i medfør af loven fastsatte regler, 2) handler i strid med vilkår, der er fastsat i en afgørelse, der træffes i henhold til loven eller de i medfør af loven fastsatte regler, 3) undlader at afgive den dokumentation og de oplysninger, som den pågældende har pligt til at afgive i henhold til loven eller regler fastsat i medfør af loven, 4) afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven, 5) undlader at give kontrolmyndigheden adgang til virksomheden m.v. efter lovens § 11, stk. 1, eller 6) undlader at udlevere eller indsende materiale eller at yde kontrolmyndigheden bistand efter lovens § 11, stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "14:20",
      "chapter": "14",
      "section": "20",
      "content": "§ 20. Bekendtgørelsen træder i kraft den 18. februar 2008. Stk. 2. Bekendtgørelse nr. 377 af 24. april 2007 om tilskud kulturelle aktiviteter i landdistrikterne ophæves. Bekendtgørelsen finder dog fortsat anvendelse for ansøgninger modtaget inden den 1. januar 2008."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Ministeriet for Fødevarer, Landbrug og Fiskeri kan inden for rammerne af de årlige finanslove give tilsagn om tilskud til projekter, der vedrører kulturelle aktiviteter i landdistrikterne, og som har til formål at fremme udviklingen i landdistrikterne. Stk. 2. Det forudsættes, at der i vidt omfang deltager lokale aktører i projekterne, og at aktiviteten henvender sig til en bredere kreds af borgere i landdistrikterne. Stk. 3. Tilskud kan søges af private institutioner, foreninger, virksomheder eller personer, der har et kulturelt sigte med det ansøgte projekt.",
      "valid_from": "2008-02-14",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ministeriet for Fødevarer, Landbrug og Fiskeri ved Direktoratet for FødevareErhverv træffer afgørelse efter denne bekendtgørelse.",
      "valid_from": "2008-02-14",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Direktoratet for FødevareErhverv foretager kontrol i forbindelse med administrationen efter denne bekendtgørelse. Stk. 2. Direktoratet for FødevareErhverv forestår den fysiske kontrol og den efterfølgende regnskabskontrol. Stk. 3. Plantedirektoratet kan efter bemyndigelse forestå den fysiske kontrol og den efterfølgende regnskabskontrol. Stk. 4. Til brug for kontrollen indhentes oplysninger fra andre myndigheder i fornødent omfang.",
      "valid_from": "2008-02-14",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Ansøgning om tilskud skal indgives på et særligt skema, der fås ved henvendelse til Direktoratet for FødevareErhverv eller via direktoratets hjemmeside.",
      "valid_from": "2008-02-14",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Ansøgning om tilskud til projekter skal være Direktoratet for FødevareErhverv i hænde inden den 1. april 2008 i 2008 og i de efterfølgende år inden den 1. februar. Stk. 2. Direktoratet kvitterer for ansøgningens modtagelse og kan i forbindelse hermed give tilladelse til at iværksætte projektet.",
      "valid_from": "2008-02-14",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Til bedømmelse af de indsendte ansøgninger nedsætter Direktoratet for FødevareErhverv et rådgivende udvalg af særligt sagkyndige, bestående af 5-9 personer, der har kendskab til kulturformidling eller vilkår for offentlige kulturelle aktiviteter i landdistrikterne. Stk. 2. Det rådgivende udvalg foretager en prioriteret indstilling af ansøgningerne på grundlag af projekternes forventede effekt i landdistrikterne, jf. § 8.",
      "valid_from": "2008-02-14",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Hvis ansøgningen kan imødekommes, giver Direktoratet for FødevareErhverv tilsagn om tilskud.",
      "valid_from": "2008-02-14",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Der kan ydes tilskud til projekter omfattet af § 1, stk. 1. Stk. 2. Ved kulturelle aktiviteter forstås teater, musik, kunstudstillinger og andre former for kulturelle begivenheder, der fremmer udviklingen i landdistrikterne. Stk. 3. Der kan ikke ydes tilskud til følgende projekter: 1) Projekter af tilbagevendende karakter. 2) Projekter, der har karakter af markedsføring af produkter eller af lokalområdet. 3) Projekter, der alene omhandler kompetenceudvikling.",
      "valid_from": "2008-02-14",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Det er en betingelse for, at der kan ydes tilskud til et projekt, 1) at det klart fremgår af ansøgningen, hvad der er formålet med projektet, 2) at projektet er beskrevet på en sådan måde, at det er sandsynliggjort, at projektet vil blive gennemført, 3) at de samlede tilskudsberettigede udgifter til projektet beløber sig til mindst 50.000 kr., 4) at projektet har en vis nyhedsværdi for lokalområdet, 5) at aktiviteten er åben for alle, uden krav om medlemskab eller organisatorisk tilhørsforhold, 6) at de nødvendige tilladelser fra offentlige myndigheder opnås, 7) at ansøger afgiver de oplysninger, som Direktoratet for FødevareErhverv anmoder om til brug for sagsbehandlingen, 8) at det er tilsagnshaver, der gennemfører projektet, 9) at de planlagte aktiviteter inden for projektet afvikles inden et år efter tilsagnsdatoen, medmindre andet fremgår af tilsagnet, 10) at tilsagnshaver indsender udbetalingsanmodning og projektrapport rettidigt til direktoratet, jf. § 14, stk. 2, 11) at investeringer, hvortil der er ydet tilskud, opretholdes af tilsagnshaver i en periode på 5 år fra det tidspunkt, hvor tilsagn om tilskud er meddelt, eller i den i tilsagnet om tilskud fastsatte periode, og 12) at udbetalingsanmodningen og de originale regnskabsbilag holdes tilgængelige i 5 år, regnet fra udbetalingsdatoen. Stk. 2. Hvis tilskuddet ydes som de minimisstøtte, jf. § 13, stk.4, skal tilsagnshaver opbevare alt materiale til brug ved dokumentationen af, at samtlige tilskudsbetingelser er opfyldt i 10 skatteår fra det tidspunkt, hvor tilskuddet blev udbetalt. Stk. 3. Direktoratet fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade og tidsskrifter. Stk. 4. Direktoratet kan i tilsagnsskrivelsen fastsætte yderligere betingelser for tilskud.",
      "valid_from": "2008-02-14",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Der ydes tilskud til udgifter, der er nødvendige for gennemførelse af projekter om kulturelle aktiviteter i landdistrikterne. Stk. 2. Der kan ikke ydes tilskud til følgende: 1) Udgifter, som tilsagnshaver har betalt inden Direktoratet for FødevareErhverv har givet tilladelse til at iværksætte projektet, jf. § 5 stk. 2. 2) Udgifter til aktiviteter, som gennemføres af rent professionelle kræfter fra etablerede kulturinstitutioner eller virksomheder uden deltagelse af lokale aktører i projektet. 3) Udgifter til fortæring og drikkevarer. 4) Udgifter til drift af medborgerhuse m.v. 5) Værdien af eget og ansattes arbejde, dog kan der ydes tilskud til løn, hvis der foreligger en specifik projektansættelseskontrakt for hver medarbejder. 6) Brugt og renoveret udstyr, medmindre det fremgår af tilsagnet. 7) Udgifter til produktion af bøger, film, CD’er eller lignende. 8) Udgifter, hvortil der gives andre EU -tilskud. 9) Finansierings-, revisions-, advokat- og pengeinstitutomkostninger, medmindre disse skyldes krav fra tilsagnsgivende myndighed. 10) Moms, medmindre denne endeligt bæres af tilsagnshaver. 11) Køb af fast ejendom, herunder køb af jord og andre langsigtede investeringer.",
      "valid_from": "2008-02-14",
      "valid_to": null
    },
    {
      "provision_ref": "6:11",
      "chapter": "6",
      "section": "11",
      "content": "§ 11. Ændring af et projekt kan godkendes af Direktoratet for FødevareErhverv på betingelse af, at projektets overordnede formål overholdes. Ansøgning om ændring af et projekt skal godkendes af direktoratet, inden ændringen iværksættes. Stk. 2. Tilsagnsbeløbet kan ikke forhøjes i forbindelse med ændringer i projektet.",
      "valid_from": "2008-02-14",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Direktoratet for FødevareErhverv kan efter ansøgning tillade, at en anden, der ifølge § 1 kan være tilsagnshaver, indtræder i et tilsagn om tilskud, med den virkning, at den nye tilsagnshaver indtræder i rettigheder og forpligtelser efter tilsagnet om tilskud.",
      "valid_from": "2008-02-14",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Der kan efter denne bekendtgørelse ydes et tilskud på højest 100 pct. af de tilskudsberettigede udgifter til kulturelle aktiviteter i landdistrikterne. Stk. 2. Tilskudsordningen for kulturelle aktiviteter finansieres af midler fra EU og i tilfælde, hvor der ikke er opnået anden tilsvarende offentlig medfinansiering af projektet, af Ministeriet for Fødevarer, Landbrug og Fiskeri. Stk. 3. I tilfælde, hvor der påregnes billetindtægter eller andre former for indtægter i forbindelse med projektet, modregnes summen af indtægterne i de samlede projektudgifter. Stk. 4. Projekter, som kan være konkurrenceforvridende, skal overholde EU’s de minimis regler, hvilket indebærer, at summen af tilskud efter denne bekendtgørelse og anden de minimisstøtte over en treårig periode maksimalt må udgøre hvad der svarer til 200.000 Euro.",
      "valid_from": "2008-02-14",
      "valid_to": null
    },
    {
      "provision_ref": "8:14",
      "chapter": "8",
      "section": "14",
      "content": "§ 14. Udbetaling af tilskud sker på baggrund af tilsagnshavers opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud skal ske på et særligt skema og vedlægges en revisorerklæring fra en registreret eller statsautoriseret revisor og en projektrapport. Skema og formular til revisorerklæring fås ved henvendelse til Direktoratet for FødevareErhverv eller via direktoratets hjemmeside. Stk. 2. Udbetalingsanmodning og projektrapport skal være modtaget i direktoratet senest 3 måneder efter, at projektet er afsluttet. Direktoratet kan i særlige tilfælde meddele dispensation fra denne frist. Stk. 3. Tilskuddet overføres til tilsagnshavers NemKonto.",
      "valid_from": "2008-02-14",
      "valid_to": null
    },
    {
      "provision_ref": "9:15",
      "chapter": "9",
      "section": "15",
      "content": "§ 15. Tilsagnshaver skal i hele perioden, hvor betingelserne for tilskud skal opfyldes, på forlangende afgive erklæring til Direktoratet for FødevareErhverv om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilskud skal opfyldes, forpligtet til uden ugrundet ophold skriftligt at give direktoratet meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 16.",
      "valid_from": "2008-02-14",
      "valid_to": null
    },
    {
      "provision_ref": "10:16",
      "chapter": "10",
      "section": "16",
      "content": "§ 16. Tilsagn om tilskud bortfalder, hvis 1) betingelserne for tilskud ikke længere er opfyldt, jf. kapitel 4, 2) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 3) projektet ikke er gennemført i overensstemmelse med den godkendte ansøgning, 4) tilsagnshaver tilsidesætter sine pligter efter landdistriktslovens § 11, stk. 2, eller 5) tilsagnshaver ikke overholder sin underretningspligt efter § 15. Stk. 2. I de i stk. 1 nævnte tilfælde kan Direktoratet for FødevareErhverv bestemme, at tilskud helt eller delvist skal tilbagebetales med tillæg af renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr.",
      "valid_from": "2008-02-14",
      "valid_to": null
    },
    {
      "provision_ref": "11:17",
      "chapter": "11",
      "section": "17",
      "content": "§ 17. Direktoratet for FødevareErhverv anerkender følgende begivenheder som force majeure: 1) Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet. 2) En alvorlig naturkatastrofe, der i væsentlig grad berører tilsagnshavers virksomhed. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at den forpligtede ikke uden uforholdsmæssige opofrelser kunne have sikret sig herimod. Stk. 3. Direktoratet kan i ganske særlige tilfælde anerkende andre begivenheder som force majeure end de, der er nævnt i stk. 1. Stk. 4. Hvis tilsagnshaver ønsker at påberåbe sig force majeure, skal dette meddeles direktoratet skriftligt senest 10 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentationsmateriale.",
      "valid_from": "2008-02-14",
      "valid_to": null
    },
    {
      "provision_ref": "12:18",
      "chapter": "12",
      "section": "18",
      "content": "§ 18. Afgørelser, truffet af Direktoratet for FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri. Stk. 2. Klagen skal indgives gennem direktoratet. Klagen skal være direktoratet i hænde senest 4 uger efter modtagelsen af den afgørelse, klagen vedrører. Stk. 3. Direktoratet kan genoptage en sag efter, at der er indgivet klage.",
      "valid_from": "2008-02-14",
      "valid_to": null
    },
    {
      "provision_ref": "13:19",
      "chapter": "13",
      "section": "19",
      "content": "§ 19. Efter landdistriktslovens § 14 straffes med bøde den, der 1) afgiver urigtige eller vildledende oplysninger eller fortier oplysninger af betydning for afgørelser, der træffes i henhold til loven eller de i medfør af loven fastsatte regler, 2) handler i strid med vilkår, der er fastsat i en afgørelse, der træffes i henhold til loven eller de i medfør af loven fastsatte regler, 3) undlader at afgive den dokumentation og de oplysninger, som den pågældende har pligt til at afgive i henhold til loven eller regler fastsat i medfør af loven, 4) afgiver urigtige eller vildledende oplysninger eller fortier oplysninger, som den pågældende har pligt til at afgive i henhold til loven eller regler fastsat i medfør af loven, 5) undlader at give kontrolmyndigheden adgang til virksomheden m.v. efter lovens § 11, stk. 1, eller 6) undlader at udlevere eller indsende materiale eller at yde kontrolmyndigheden bistand efter lovens § 11, stk. 2. Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2008-02-14",
      "valid_to": null
    },
    {
      "provision_ref": "14:20",
      "chapter": "14",
      "section": "20",
      "content": "§ 20. Bekendtgørelsen træder i kraft den 18. februar 2008. Stk. 2. Bekendtgørelse nr. 377 af 24. april 2007 om tilskud kulturelle aktiviteter i landdistrikterne ophæves. Bekendtgørelsen finder dog fortsat anvendelse for ansøgninger modtaget inden den 1. januar 2008.",
      "valid_from": "2008-02-14",
      "valid_to": null
    }
  ],
  "definitions": [
    {
      "term": "kulturelle aktiviteter",
      "definition": "teater, musik, kunstudstillinger og andre former for kulturelle begivenheder, der fremmer udviklingen i landdistrikterne",
      "source_provision": "3:8"
    }
  ]
}
