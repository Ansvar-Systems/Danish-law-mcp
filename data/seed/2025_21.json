{
  "id": "2025:21",
  "type": "statute",
  "title": "Bekendtgørelse om erhvervsuddannelsen til greenkeeper",
  "short_name": "BEK H#LOKDOK04",
  "status": "in_force",
  "issued_date": "2025-01-08",
  "url": "https://www.retsinformation.dk/eli/lta/2025/21/xml",
  "description": "Retsinformation source. DocumentId=DA001498; AccessionNumber=B20250002105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til greenkeeper har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Almindeligt forekommende greenkeeper- og groundsmansopgaver i den forventede kvalitet i henhold til faglige traditioner, grøn omstilling samt love og regler, herunder udførelse af opgaver på en sikkerheds- og arbejdsmiljømæssig forsvarlig måde. Specialopgaver inden for greenkeeper- og groundsmanfaget, udført på en kreativ, innovativ og problemløsende måde og i respekt for miljøet. 2) Informationssøgning, valg af materialer samt faglig dokumentation, kvalitetssikring og kvalitetskontrol inden for greenkeeper og groundsman området. 3) Samarbejdsrelationer mellem faggrupper. Stk. 2. Eleven eller lærlingen skal nå de uddannelsesmål, som er fastsat for det speciale, jf. stk. 3, som eleven eller lærlingen har valgt. Stk. 3. Uddannelsen afsluttes med et af følgende specialer, niveau 4 i den danske kvalifikationsramme for livslang læring: 1) Greenkeeper. 2) Groundsman."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 4 år til 4 år og 6 måneder, jf. dog stk. 3. Uddannelsens varighed består af grundforløbets 1. og 2. del, der hver er på 20 uger, og hovedforløbet. Stk. 2. For elever og lærlinge, der skal gennemføre uddannelsen som erhvervsuddannelse for unge, varer hovedforløbet fra 3 år til højst 3 år og 6 måneder, hvoraf skoleundervisningen udgør 30 uger fordelt på mindst seks skoleperioder. Uddannelsen afsluttes med en skoleperiode tilrettelagt således, at uddannelsen afsluttes ultimo maj eller ultimo oktober. Afslutningen kan forskydes af hensyn til helligdage. Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsen mindst 2 år og 11 måneder og højst 3 år og 5 måneder, heraf udgør skoleundervisningen 27 uger. Stk. 4. Den i stk. 3 nævnte skoleundervisning opdeles i mindst to skoleperiode for euv-forløb efter § 66 y, stk. 1, nr. 2, i lov om erhvervsuddannelser."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen, medmindre andet fremgår af stk. 6, opfylde betingelserne i stk. 2-5. Stk. 2. Eleven eller lærlingen skal have følgende kompetencer med præstationsstandarden begynderniveau: 1) Eleven eller lærlingen kan i kendte arbejdssituationer, anvende korrekt brug af løfteteknikker, ergonomi, personlige værnemidler og sikkerhedsregler ved brug af mindre maskiner og udstyr, som et grundlæggende hensyn til egen og andres sikkerhed. 2) Eleven eller lærlingen kan anvende gældende normer og vejledninger for anlægsgartnerarbejde (NOVA) ved udførelse af simple arbejdsopgaver. 3) Eleven eller lærlingen kan skelne mellem de basale jord- og plantetyper og deres sammenhæng. 4) Eleven eller lærlingen kan plante og vedligeholde enkelte plantevækster ud fra en given plantekultur. 5) Eleven eller lærlingen kan slægtsbestemme enkelte plante- og græstyper og kan gengive de grundlæggende anvendelsesmuligheder og plejemetoder. 6) Eleven eller lærlingen kan gengive den grundlæggende del af stof og stofopbygning samt næringsstoffers indvirkning på planter. 7) Eleven eller lærlingen kan under vejledning anvende simple metoder til ukrudtsbekæmpelse under hensyn til miljø og arbejdssikkerhed. 8) Eleven eller lærlingen kan efter instruktion foretage kvalitetskontrol og identificere materialefejl i en almindelig arbejdssituation. 9) Eleven eller lærlingen kan planlægge, koordinere og udføre simple og overskuelige arbejdsprocesser og dokumentere arbejdsproces, metode og resultat. 10) Eleven eller lærlingen kan udføre simple afsætningsopgaver ved etablering af anlæg og belægningsopgaver. 11) Eleven eller lærlingen kan foretage simple opmålingsopgaver og beregne mængde, areal og rumfang. 12) Eleven eller lærlingen kan anvende grundlæggende matematiske begreber og metoder i forbindelse med en stillet praktisk opgave. 13) Eleven eller lærlingen kan udarbejde simple arbejdstegninger og bruge målestoksforhold. 14) Eleven eller lærlingen kan efter instruktion sortere affald, der forekommer i branchen. 15) Eleven eller lærlingen kan skelne mellem sund og usund mad samt forstå vigtigheden i søvnens og livsstilens indflydelse på hverdagen og på arbejdspladsen. 16) Eleven eller lærlingen kan referere formål med og regler for APV, herunder hvad der forstås ved begrebet seksuel chikane, og hvordan det håndteres. 17) Eleven eller lærlingen kan samarbejde med andre om løsning af en given opgave. 18) Eleven eller lærlingen kan benytte nyeste teknologi til at søge og finde relevante informationer og vejledninger til brancherelevante opgaver. 19) Eleven eller lærlingen kan anvende innovative metoder i enkle opgaveløsninger. Stk. 3. Eleven eller lærlingen skal have gennemført følgende grundfag på følgende niveau og med følgende karakter: 1) Matematik på F-niveau. 2) Biologi på F-niveau, bestået. 3) Det uddannelsesspecifikke fag i grundforløbet, med mindst 02 som standpunktskarakter. Stk. 4. Eleven eller lærlingen skal have opnået følgende certifikater eller lignende: 1) Gyldigt kørekort, mindst til traktor. 2) Kompetencer svarende til \"Førstehjælp på erhvervsuddannelserne, inkl. færdselsrelateret førstehjælp\" efter Dansk Førstehjælpsråds uddannelsesplaner pr. oktober 2020. 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. 4) Kompetencer svarende til ”Vejen som arbejdsplads”, jf. Vejdirektoratets regler. Stk. 5. Eleven eller lærlingen skal have færdigheder i at korrigere for følgende fejl eller afvigelser fra en plan eller en standard: Fejl i forbindelse med udførelse af en enkel opgave i forhold til at sikre, at den færdige opgave opfylder fastsatte kvalitetskrav. Stk. 6. Elever eller lærlinge, der skal gennemføre uddannelsen som erhvervsuddannelse for voksne, jf. lovens § 66 y, stk. 1, nr. 2, er undtaget fra det i stk. 3, nr. 3, nævnte krav. Stk. 7. Eleven eller lærlingen, der har gennemført grundforløbet til anlægsgartneruddannelsen, gartneruddannelsen eller skov- og naturteknikeruddannelsen har adgang til hovedforløbet på greenkeeperuddannelsen."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kompetencemålene for hovedforløbet er følgende: 1) Lærlingen kan udføre arbejdsopgaver samt indgå i samarbejdsrelationer på en miljø- og arbejdsmiljømæssig forsvarlig måde, herunder hensynet til det psykiske arbejdsmiljø. 2) Lærlingen kan i de forskellige arbejdssituationer anvende korrekt brug af løfteteknikker, ergonomi, personlige værnemidler og sikkerhedsregler ved brug af maskiner og udstyr, under hensyn til egen og andres sikkerhed. 3) Lærlingen kan i de enkelte opgaver anvende gældende normer og vejledninger for anlægsgartnerarbejde (NOVA). 4) Lærlingen kan udarbejde og udføre bæredygtige gødnings-, pleje- og renoveringsplaner og kan anvende digitale værktøjer til at optimere vækstforholdene. 5) Lærlingen kan i samarbejde med andre anvende IPM-principper og dataanalyse til at identificere og bekæmpe skadedyr og sygdomme i græs på en bæredygtig måde. 6) Lærlingen kan indstille og vedligeholde vandingsanlæg og kan i samarbejde med andre designe og implementere vandingssystemer, der optimerer vandforbruget ved hjælp af IT-styrede systemer. 7) Lærlingen kan anvende og vedligeholde maskiner og redskaber og har kendskab til miljøvenlige teknologier og maskiner, der optimerer arbejdsprocesser. 8) Lærlingen kan vurdere jord- og anlægsentrepriser ud fra viden om gældende standarder, kvalitetssikring, love og regler. 9) Lærlingen kan udarbejde forslag til grønne anlæg og områder med henblik på at fremme miljøet. 10) Lærlingen har kendskab til reducering af CO2 udledning og ESG-regnskaber. 11) Lærlingen kan udvælge planter og træer, der anvendes på golf- og idrætsanlæg samt redegøre for særlige krav til vækstforhold, pleje og vedligeholdelse af disse. 12) Lærlingen kan anvende digitale kommunikationsværktøjer, servicere kunder samt formidle fordelene ved bæredygtig drift på golf- og idrætsanlæg. 13) Lærlingen har viden om den nyeste teknologi og måleredskaber, som branchen anvender på golf- og idrætsanlæg. 14) Lærlingen har kendskab til bæredygtige drænløsninger og opsamling, afledning og genanvendelse af vand. 15) Lærlingen kan projektere, etablere og omlægge dele af en golfbane, herunder hulforløb, bunkers, teesteder og greens. 16) Lærlingen har viden om forskellige naturtyper og kan analysere, kortlægge og foretage ændringer til at fremme biodiversiteten på ekstensive arealer på golfbaner. 17) Lærlingen kan projektere, etablere og omlægge dele af idrætsanlæg og udenomsarealer. 18) Lærlingen kan planlægge og udføre plejeplaner til idrætsanlæg med græs, kunstgræs og hybridgræs og kan redegøre for plejeændringer til bæredygtig drift ud fra hensyn til spilleegenskaber og økonomi. 19) Lærlingen kan benytte den nyeste teknologi og måleredskaber til analyse af banens spillekvalitet og græssets vækstbetingelser under hensyntagen til miljø og bæredygtig drift og økonomi. Stk. 2. Kompetencemålene i stk. 1, nr. 1-14, gælder for begge specialer. For specialet greenkeeper gælder yderligere kompetencemålene i stk. 1, nr. 15 og 16. For specialet groundsman gælder yderligere kompetencemålene i stk. 1, nr. 17-19."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve afholdes som en del af sidste skoleperiode. Prøven afholdes af skolen i samarbejde med det faglige udvalg. Prøven består af en teoretisk del og en praktisk del. Prøven udgør en svendeprøve. Prøven bedømmes efter 7-trins-skalaen. Prøven skal afdække elevens opnåede kompetencer inden for uddannelsen. Lærlingen skal for at blive indstillet til en prøve have bestået alle fag i hovedforløbet, og virksomheden have afleveret en afsluttende erklæring om oplæring med indstilling til svendeprøve. Stk. 2. Den teoretiske del af prøven består af en mundtlig prøve, der varer i alt 30 minutter inklusiv votering, og som afholdes individuelt. Den praktiske del af prøven er en fremstillingsopgave, der varer i alt 84 timer for specialet greenkeeper og 56 timer for specialet groundsman. Den praktiske del af prøven aflægges som gruppeprøve med tre eller fire lærlinge. Skolen udarbejder i samråd med det faglige udvalg caseopgaver, som tildeles ved lodtrækning. Lærlingen skal med afsæt i en caseopgave udføre flere forskellige praktiske opgaver. Stk. 3. Censorerne er til stede under den mundtlige prøve og ved bedømmelsen af fremstillingsopgaven. Der gives en individuel karakter for både den teoretiske del og den praktiske del af svendeprøven. Resultatet af svendeprøven udgøres af et vægtet gennemsnit af prøvekaraktererne. I det vægtede gennemsnit indgår den teoretiske del af prøven med en tredjedel og den praktiske del med to tredjedele. Stk. 4. Grundelementer for prøven, der aflægges efter stk. 2, er følgende: 1) Mål og krav, hvorefter lærlingen skal demonstrere opnåede kompetencer inden for sit speciale på et fagligt niveau svarende til uddannelsens kompetencemål. 2) Eksaminationsgrundlag, som består af den udleverede opgave. 3) Bedømmelsesgrundlaget, som udgør lærlingens individuelle og samlede præstation i udførelse af den stillede opgave og det fremstillede produkt. 4) Bedømmelseskriterier, som danner baggrund for en helhedsvurdering af målopfyldelsen. Det faglige udvalg fastsætter nærmere bedømmelseskriterier. Stk. 5. For at der kan udstedes skolebevis, skal lærlingen have opnået et gennemsnit på mindst 02 af alle fag i hovedforløbet. Hver af delprøverne i den afsluttende prøve skal være bestået. Eventuelle fag, hvor der ikke gives karakter, skal være gennemført efter reglerne om faget. Endvidere skal lærlingens afsluttende prøve, jf. stk. 1 og 2, være bestået. Stk. 6. Ved uddannelsens afslutning udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen. På svendebrevet anføres delkaraktererne og den samlede karakter for prøven. Det faglige udvalg kan påtegne svendebrevet udmærkelse for veludført svendeprøve med betegnelserne \"Antaget med ros\", \"Bronze\" eller \"Sølv\"."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2025. Stk. 2. Bekendtgørelse nr. 492 af 22. april 2022 om erhvervsuddannelsen til greenkeeper ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 492 af 22. april 2022 om erhvervsuddannelsen til greenkeeper anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Erhvervsuddannelsen til greenkeeper har som overordnet formål, at eleverne og lærlingene gennem skoleundervisning og oplæring opnår viden og færdigheder inden for følgende overordnede kompetenceområder: 1) Almindeligt forekommende greenkeeper- og groundsmansopgaver i den forventede kvalitet i henhold til faglige traditioner, grøn omstilling samt love og regler, herunder udførelse af opgaver på en sikkerheds- og arbejdsmiljømæssig forsvarlig måde. Specialopgaver inden for greenkeeper- og groundsmanfaget, udført på en kreativ, innovativ og problemløsende måde og i respekt for miljøet. 2) Informationssøgning, valg af materialer samt faglig dokumentation, kvalitetssikring og kvalitetskontrol inden for greenkeeper og groundsman området. 3) Samarbejdsrelationer mellem faggrupper. Stk. 2. Eleven eller lærlingen skal nå de uddannelsesmål, som er fastsat for det speciale, jf. stk. 3, som eleven eller lærlingen har valgt. Stk. 3. Uddannelsen afsluttes med et af følgende specialer, niveau 4 i den danske kvalifikationsramme for livslang læring: 1) Greenkeeper. 2) Groundsman.",
      "valid_from": "2025-01-08",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Uddannelsen varer fra 4 år til 4 år og 6 måneder, jf. dog stk. 3. Uddannelsens varighed består af grundforløbets 1. og 2. del, der hver er på 20 uger, og hovedforløbet. Stk. 2. For elever og lærlinge, der skal gennemføre uddannelsen som erhvervsuddannelse for unge, varer hovedforløbet fra 3 år til højst 3 år og 6 måneder, hvoraf skoleundervisningen udgør 30 uger fordelt på mindst seks skoleperioder. Uddannelsen afsluttes med en skoleperiode tilrettelagt således, at uddannelsen afsluttes ultimo maj eller ultimo oktober. Afslutningen kan forskydes af hensyn til helligdage. Stk. 3. For elever og lærlinge, der skal gennemføre uddannelsen som erhvervsuddannelse for voksne (euv-forløb), varer uddannelsen mindst 2 år og 11 måneder og højst 3 år og 5 måneder, heraf udgør skoleundervisningen 27 uger. Stk. 4. Den i stk. 3 nævnte skoleundervisning opdeles i mindst to skoleperiode for euv-forløb efter § 66 y, stk. 1, nr. 2, i lov om erhvervsuddannelser.",
      "valid_from": "2025-01-08",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. For at kunne blive optaget til skoleundervisningen i hovedforløbet skal eleven eller lærlingen, medmindre andet fremgår af stk. 6, opfylde betingelserne i stk. 2-5. Stk. 2. Eleven eller lærlingen skal have følgende kompetencer med præstationsstandarden begynderniveau: 1) Eleven eller lærlingen kan i kendte arbejdssituationer, anvende korrekt brug af løfteteknikker, ergonomi, personlige værnemidler og sikkerhedsregler ved brug af mindre maskiner og udstyr, som et grundlæggende hensyn til egen og andres sikkerhed. 2) Eleven eller lærlingen kan anvende gældende normer og vejledninger for anlægsgartnerarbejde (NOVA) ved udførelse af simple arbejdsopgaver. 3) Eleven eller lærlingen kan skelne mellem de basale jord- og plantetyper og deres sammenhæng. 4) Eleven eller lærlingen kan plante og vedligeholde enkelte plantevækster ud fra en given plantekultur. 5) Eleven eller lærlingen kan slægtsbestemme enkelte plante- og græstyper og kan gengive de grundlæggende anvendelsesmuligheder og plejemetoder. 6) Eleven eller lærlingen kan gengive den grundlæggende del af stof og stofopbygning samt næringsstoffers indvirkning på planter. 7) Eleven eller lærlingen kan under vejledning anvende simple metoder til ukrudtsbekæmpelse under hensyn til miljø og arbejdssikkerhed. 8) Eleven eller lærlingen kan efter instruktion foretage kvalitetskontrol og identificere materialefejl i en almindelig arbejdssituation. 9) Eleven eller lærlingen kan planlægge, koordinere og udføre simple og overskuelige arbejdsprocesser og dokumentere arbejdsproces, metode og resultat. 10) Eleven eller lærlingen kan udføre simple afsætningsopgaver ved etablering af anlæg og belægningsopgaver. 11) Eleven eller lærlingen kan foretage simple opmålingsopgaver og beregne mængde, areal og rumfang. 12) Eleven eller lærlingen kan anvende grundlæggende matematiske begreber og metoder i forbindelse med en stillet praktisk opgave. 13) Eleven eller lærlingen kan udarbejde simple arbejdstegninger og bruge målestoksforhold. 14) Eleven eller lærlingen kan efter instruktion sortere affald, der forekommer i branchen. 15) Eleven eller lærlingen kan skelne mellem sund og usund mad samt forstå vigtigheden i søvnens og livsstilens indflydelse på hverdagen og på arbejdspladsen. 16) Eleven eller lærlingen kan referere formål med og regler for APV, herunder hvad der forstås ved begrebet seksuel chikane, og hvordan det håndteres. 17) Eleven eller lærlingen kan samarbejde med andre om løsning af en given opgave. 18) Eleven eller lærlingen kan benytte nyeste teknologi til at søge og finde relevante informationer og vejledninger til brancherelevante opgaver. 19) Eleven eller lærlingen kan anvende innovative metoder i enkle opgaveløsninger. Stk. 3. Eleven eller lærlingen skal have gennemført følgende grundfag på følgende niveau og med følgende karakter: 1) Matematik på F-niveau. 2) Biologi på F-niveau, bestået. 3) Det uddannelsesspecifikke fag i grundforløbet, med mindst 02 som standpunktskarakter. Stk. 4. Eleven eller lærlingen skal have opnået følgende certifikater eller lignende: 1) Gyldigt kørekort, mindst til traktor. 2) Kompetencer svarende til \"Førstehjælp på erhvervsuddannelserne, inkl. færdselsrelateret førstehjælp\" efter Dansk Førstehjælpsråds uddannelsesplaner pr. oktober 2020. 3) Kompetencer svarende til elementær brandbekæmpelse efter Dansk Brand- og sikringsteknisk Instituts retningslinjer pr. 1. september 2014. 4) Kompetencer svarende til ”Vejen som arbejdsplads”, jf. Vejdirektoratets regler. Stk. 5. Eleven eller lærlingen skal have færdigheder i at korrigere for følgende fejl eller afvigelser fra en plan eller en standard: Fejl i forbindelse med udførelse af en enkel opgave i forhold til at sikre, at den færdige opgave opfylder fastsatte kvalitetskrav. Stk. 6. Elever eller lærlinge, der skal gennemføre uddannelsen som erhvervsuddannelse for voksne, jf. lovens § 66 y, stk. 1, nr. 2, er undtaget fra det i stk. 3, nr. 3, nævnte krav. Stk. 7. Eleven eller lærlingen, der har gennemført grundforløbet til anlægsgartneruddannelsen, gartneruddannelsen eller skov- og naturteknikeruddannelsen har adgang til hovedforløbet på greenkeeperuddannelsen.",
      "valid_from": "2025-01-08",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Kompetencemålene for hovedforløbet er følgende: 1) Lærlingen kan udføre arbejdsopgaver samt indgå i samarbejdsrelationer på en miljø- og arbejdsmiljømæssig forsvarlig måde, herunder hensynet til det psykiske arbejdsmiljø. 2) Lærlingen kan i de forskellige arbejdssituationer anvende korrekt brug af løfteteknikker, ergonomi, personlige værnemidler og sikkerhedsregler ved brug af maskiner og udstyr, under hensyn til egen og andres sikkerhed. 3) Lærlingen kan i de enkelte opgaver anvende gældende normer og vejledninger for anlægsgartnerarbejde (NOVA). 4) Lærlingen kan udarbejde og udføre bæredygtige gødnings-, pleje- og renoveringsplaner og kan anvende digitale værktøjer til at optimere vækstforholdene. 5) Lærlingen kan i samarbejde med andre anvende IPM-principper og dataanalyse til at identificere og bekæmpe skadedyr og sygdomme i græs på en bæredygtig måde. 6) Lærlingen kan indstille og vedligeholde vandingsanlæg og kan i samarbejde med andre designe og implementere vandingssystemer, der optimerer vandforbruget ved hjælp af IT-styrede systemer. 7) Lærlingen kan anvende og vedligeholde maskiner og redskaber og har kendskab til miljøvenlige teknologier og maskiner, der optimerer arbejdsprocesser. 8) Lærlingen kan vurdere jord- og anlægsentrepriser ud fra viden om gældende standarder, kvalitetssikring, love og regler. 9) Lærlingen kan udarbejde forslag til grønne anlæg og områder med henblik på at fremme miljøet. 10) Lærlingen har kendskab til reducering af CO2 udledning og ESG-regnskaber. 11) Lærlingen kan udvælge planter og træer, der anvendes på golf- og idrætsanlæg samt redegøre for særlige krav til vækstforhold, pleje og vedligeholdelse af disse. 12) Lærlingen kan anvende digitale kommunikationsværktøjer, servicere kunder samt formidle fordelene ved bæredygtig drift på golf- og idrætsanlæg. 13) Lærlingen har viden om den nyeste teknologi og måleredskaber, som branchen anvender på golf- og idrætsanlæg. 14) Lærlingen har kendskab til bæredygtige drænløsninger og opsamling, afledning og genanvendelse af vand. 15) Lærlingen kan projektere, etablere og omlægge dele af en golfbane, herunder hulforløb, bunkers, teesteder og greens. 16) Lærlingen har viden om forskellige naturtyper og kan analysere, kortlægge og foretage ændringer til at fremme biodiversiteten på ekstensive arealer på golfbaner. 17) Lærlingen kan projektere, etablere og omlægge dele af idrætsanlæg og udenomsarealer. 18) Lærlingen kan planlægge og udføre plejeplaner til idrætsanlæg med græs, kunstgræs og hybridgræs og kan redegøre for plejeændringer til bæredygtig drift ud fra hensyn til spilleegenskaber og økonomi. 19) Lærlingen kan benytte den nyeste teknologi og måleredskaber til analyse af banens spillekvalitet og græssets vækstbetingelser under hensyntagen til miljø og bæredygtig drift og økonomi. Stk. 2. Kompetencemålene i stk. 1, nr. 1-14, gælder for begge specialer. For specialet greenkeeper gælder yderligere kompetencemålene i stk. 1, nr. 15 og 16. For specialet groundsman gælder yderligere kompetencemålene i stk. 1, nr. 17-19.",
      "valid_from": "2025-01-08",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Kriterier for skolens vurdering af, om der er grundlag for obligatorisk godskrivning på baggrund af elevens eller lærlingens erhvervserfaring og tidligere uddannelse er fastsat i bilag 1. Godskrivning skal i øvrigt ske efter reglerne i bekendtgørelse om erhvervsuddannelser.",
      "valid_from": "2025-01-08",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelsens afsluttende prøve afholdes som en del af sidste skoleperiode. Prøven afholdes af skolen i samarbejde med det faglige udvalg. Prøven består af en teoretisk del og en praktisk del. Prøven udgør en svendeprøve. Prøven bedømmes efter 7-trins-skalaen. Prøven skal afdække elevens opnåede kompetencer inden for uddannelsen. Lærlingen skal for at blive indstillet til en prøve have bestået alle fag i hovedforløbet, og virksomheden have afleveret en afsluttende erklæring om oplæring med indstilling til svendeprøve. Stk. 2. Den teoretiske del af prøven består af en mundtlig prøve, der varer i alt 30 minutter inklusiv votering, og som afholdes individuelt. Den praktiske del af prøven er en fremstillingsopgave, der varer i alt 84 timer for specialet greenkeeper og 56 timer for specialet groundsman. Den praktiske del af prøven aflægges som gruppeprøve med tre eller fire lærlinge. Skolen udarbejder i samråd med det faglige udvalg caseopgaver, som tildeles ved lodtrækning. Lærlingen skal med afsæt i en caseopgave udføre flere forskellige praktiske opgaver. Stk. 3. Censorerne er til stede under den mundtlige prøve og ved bedømmelsen af fremstillingsopgaven. Der gives en individuel karakter for både den teoretiske del og den praktiske del af svendeprøven. Resultatet af svendeprøven udgøres af et vægtet gennemsnit af prøvekaraktererne. I det vægtede gennemsnit indgår den teoretiske del af prøven med en tredjedel og den praktiske del med to tredjedele. Stk. 4. Grundelementer for prøven, der aflægges efter stk. 2, er følgende: 1) Mål og krav, hvorefter lærlingen skal demonstrere opnåede kompetencer inden for sit speciale på et fagligt niveau svarende til uddannelsens kompetencemål. 2) Eksaminationsgrundlag, som består af den udleverede opgave. 3) Bedømmelsesgrundlaget, som udgør lærlingens individuelle og samlede præstation i udførelse af den stillede opgave og det fremstillede produkt. 4) Bedømmelseskriterier, som danner baggrund for en helhedsvurdering af målopfyldelsen. Det faglige udvalg fastsætter nærmere bedømmelseskriterier. Stk. 5. For at der kan udstedes skolebevis, skal lærlingen have opnået et gennemsnit på mindst 02 af alle fag i hovedforløbet. Hver af delprøverne i den afsluttende prøve skal være bestået. Eventuelle fag, hvor der ikke gives karakter, skal være gennemført efter reglerne om faget. Endvidere skal lærlingens afsluttende prøve, jf. stk. 1 og 2, være bestået. Stk. 6. Ved uddannelsens afslutning udsteder det faglige udvalg et svendebrev til lærlingen som dokumentation for, at lærlingen har opnået kompetence inden for uddannelsen. På svendebrevet anføres delkaraktererne og den samlede karakter for prøven. Det faglige udvalg kan påtegne svendebrevet udmærkelse for veludført svendeprøve med betegnelserne \"Antaget med ros\", \"Bronze\" eller \"Sølv\".",
      "valid_from": "2025-01-08",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. august 2025. Stk. 2. Bekendtgørelse nr. 492 af 22. april 2022 om erhvervsuddannelsen til greenkeeper ophæves. Stk. 3. Bekendtgørelsen finder ikke anvendelse for elever, som er påbegyndt eller overgået til uddannelsen før bekendtgørelsens ikrafttræden. For sådanne elever finder de hidtil gældende regler i bekendtgørelse nr. 492 af 22. april 2022 om erhvervsuddannelsen til greenkeeper anvendelse. Stk. 4. Elever, som nævnt i stk. 3, kan i overensstemmelse med overgangsordninger fastsat af skolen i den lokale undervisningsplan og efter aftale med den eventuelle oplæringsvirksomhed overgå til uddannelsen efter denne bekendtgørelse.",
      "valid_from": "2025-01-08",
      "valid_to": null
    }
  ],
  "definitions": []
}
