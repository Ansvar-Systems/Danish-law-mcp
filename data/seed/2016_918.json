{
  "id": "2016:918",
  "type": "statute",
  "title": "Bekendtgørelse om svømmebadsanlæg m.v. og disses vandkvalitet",
  "short_name": "BEK H#LOKDOK04",
  "status": "in_force",
  "issued_date": "2016-06-27",
  "url": "https://www.retsinformation.dk/eli/lta/2016/918/xml",
  "description": "Retsinformation source. DocumentId=CK000727; AccessionNumber=B20160091805; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse regulerer kvalitetskravene og de hygiejniske forhold i svømmebadsanlæg. Bekendtgørelsen fastsætter herunder regler om recirkulering, filtrering og desinficering af vand samt regler om svømmebadsanlæg med brug af overfladevand. Bekendtgørelsen fastsætter endvidere regler om tilsyn med kvalitetskravene til vandet i svømmebadsanlæg samt med hygiejnen i tilknyttede anlæg."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved svømmebadsanlæg forstås i denne bekendtgørelse svømmebassiner og varmtvandsbassiner, herunder spabade, badelande, morskabsbassiner og lignende med de dertil knyttede faciliteter, når der er offentlig adgang til anlægget, eller anlægget er etableret i regi af hospitaler, sanatorier, fysiurgiske centre, hoteller, campingpladser, skoler, feriekolonier og lignende med adgang for stedets brugere. Stk. 2. Ved lavkloring af svømmebade forstås et indhold af frit klor i bassinvandet på mindst 0,4 og højst 0,8 mg pr. liter. Stk. 3. Ved drikkevand forstås vand, der opfylder kvalitetskravene til vand fra vandforsyningssystemer, der forsyner mennesker med vand til husholdningsbrug, jf. bekendtgørelse om vandkvalitet og tilsyn med vandforsyningsanlæg. Stk. 4. Ved overfladevand forstås vand fra hav, fjord, å eller sø. Stk. 5. Ved returskyllevand forstås vand, der har været anvendt i processer til rensning af sandfiltre, membraner, tromlefiltre, precoat-filtre og lignende."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Svømmebadsanlæg må ikke opføres eller drives uden forudgående godkendelse fra kommunalbestyrelsen. Svømmebadsanlæg må heller ikke bygnings-, anlægs- eller driftsmæssigt ændres uden forudgående godkendelse, hvis ændringen påvirker de hygiejniske og sundhedsmæssige forhold i svømmebadsanlægget væsentligt, jf. dog § 4. Godkendelse af ændringer kan gives som tillæg til en gældende godkendelse. Stk. 2. I godkendelsen fastsætter kommunalbestyrelsen vilkår for anlæggets etablering og drift. I godkendelsen skal der stilles vilkår om anvendelse af den bedste tilgængelige teknologi. Stk. 3. Kommunalbestyrelsen skal i en godkendelse som minimum fastsætte vilkår i overensstemmelse med denne bekendtgørelse og kan i en godkendelse fastsætte vilkår, der er mere vidtgående end bestemmelserne i denne bekendtgørelse."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Kommunalbestyrelsen skal efter ansøgning tillade lavkloring i indendørs svømmebadsanlæg med vandtemperatur ≤ 34 °C, hvor dette er teknisk og hygiejnisk forsvarligt."
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Kommunalbestyrelsen fører regelmæssigt tilsyn med overholdelse af kvalitetskravene til bassinvandet og returskyllevand, der genanvendes samt med de øvrige hygiejniske forhold i svømmebadsanlæg, herunder med afløb, toiletter, brusebade, omklædningsrum og den almindelige renlighed. Stk. 2. Såfremt der konstateres mangler med hensyn til kvaliteten af bassinvandet, returskyllevand, der genanvendes, eller med hensyn til de øvrige hygiejniske forhold, meddeler kommunalbestyrelsen de fornødne påbud om afhjælpning. Stk. 3. Kommunalbestyrelsen skal straks nedlægge forbud mod svømmebadsanlæggets benyttelse, hvis mangler med hensyn til kvaliteten af bassinvandet, returskyllevand, der genanvendes, eller de øvrige hygiejniske forhold ikke kan afhjælpes, eller benyttelsen af svømmebadsanlægget er forbundet med alvorlig sundhedsfare. Stk. 4. Kommunalbestyrelsen kan nedlægge forbud mod svømmebadsanlæggets benyttelse, hvis svømmebadsanlægget ikke har opnået godkendelse, jf. § 3. Stk. 5. Kommunalbestyrelsens afgørelse af, om der foreligger alvorlig sundhedsfare sker efter drøftelse med Sundhedsstyrelsen."
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Vand til fyldning af svømmebadsanlæg samt spædevand skal opfylde kvalitetskravene til drikkevand, jf. dog § 7. Stk. 2. Bassinvand i svømmebadsanlæg, skal overholde kvalitetskravene i bilag 1, jf. dog § 7. Stk. 3. Bassinvand i svømmebadsanlæg med tilladelse til lavkloring efter § 4, skal i åbningstiden have et indhold af frit klor på mindst 0,4 og højst 0,8 mg pr. liter samt overholde de øvrige kvalitetskrav til bassinvandet, jf. stk. 2. Stk. 4. Vand til returskylning skal opfylde kvalitetskravene i stk. 1 eller stk. 2. Stk. 5. Returskyllevand kan endvidere genanvendes som returskyllevand eller spædevand, hvis det efter behandling i overensstemmelse med bilag 4a opfylder kvalitetskravene i bilag 4b på anvendelsestidspunktet."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. I svømmebadsanlæg med brug af overfladevand, jf. § 2, stk. 4, skal indtagningsvandet og bassinvandet som minimum overholde de mikrobiologiske krav i bilag 3, vandet skal være klart, og vandet må i øvrigt ikke være forurenet. Stk. 2. Vand i svømmebadsanlæg med brug af overfladevand må ikke desinficeres."
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Bassinvandet i svømmebadsanlæg, der ikke anvender overfladevand, skal recirkulere, filtreres og desinficeres. Filtrering og desinfektion af den til stadighed recirkulerende vandmængde skal ske kontinuerligt. Stk. 2. Returskyllevand, der genanvendes, skal behandles og desinficeres som angivet i bilag 4a."
    },
    {
      "provision_ref": "6:9",
      "chapter": "6",
      "section": "9",
      "content": "§ 9. I svømmebadsanlæg skal desinfektion af bassinvandet foretages ved klorgas eller hypokloritopløsning, jf. dog § 7, stk. 2. Stk. 2. Desinfektion og pH-justering skal være automatisk styret."
    },
    {
      "provision_ref": "6:10",
      "chapter": "6",
      "section": "10",
      "content": "§ 10. I svømmebadsanlæg, herunder svømmebadsanlæg, der har fået tilladelse til lavkloring, jf. § 4, skal bassinvandets omsætningstid som minimum opfylde driftskravene i bilag 2. Stk. 2. I svømmebadsanlæg med brug af overfladevand, jf. § 2, stk. 4, skal bassinvandet udskiftes med en hyppighed, der som minimum svarer til driftskravene i bilag 2. Stk. 3. I svømmebadsanlæg med brug af overfladevand skal bassinbunden kunne ses overalt. Stk. 4. I svømmebadsanlæg, jf. stk. 1, kan bassinvandets omsætningstid dog sættes op uden for åbningstiden og ind til 1 time før åbning, hvis det er teknisk og hygiejnisk forsvarligt. Den cirkulerende vandstrøm skal dog altid være minimum 70 % af de normale driftskrav."
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Kontrollen med bassinvandets kvalitet m.v. samt kvaliteten af returskyllevand, der genanvendes, udføres som egenkontrol for ejerens regning. Stk. 2. Kontrol med kvaliteten af indtagningsvand og bassinvand i svømmebade med brug af overfladevand udføres mindst én gang om ugen i åbningsperioden. Stk. 3. Kontrol med kvaliteten af returskyllevand, der genanvendes, udføres som anført i bilag 4b. Stk. 4. Omfanget af egenkontrollen fastsættes af kommunalbestyrelsen som en del af godkendelsen."
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Resultaterne af egenkontrollen skal opbevares i mindst 2 år, og skal efter begæring fra kommunalbestyrelsen udleveres til denne. Stk. 2. Hvis resultater af undersøgelser, som ejeren af et svømmebadsanlæg udfører eller lader udføre, viser, at vandets kvalitet ikke er i overensstemmelse med de fastsatte kvalitetskrav, skal anlæggets ejer dog straks underrette kommunalbestyrelsen."
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Kommunalbestyrelsen kan i særlige tilfælde tillade, at § 9, stk. 1, fraviges, således at der benyttes et andet desinfektionsmiddel i bassinvandet. Kommunalbestyrelsen kan dog ikke fravige kravet om, at bassinvandet tilsættes desinfektionsmiddel. Stk. 2. Kommunalbestyrelsen kan i særlige tilfælde tillade, at reglerne i § 10, stk. 1, 2 og 4, fraviges. Stk. 3. Kommunalbestyrelsen kan tillade at andre bestemmelser fraviges, når det er nødvendigt for at gennemføre forsøg til udvikling af ny teknologi til svømmebade, og hvis det er teknisk og hygiejnisk forsvarligt. Tilladelsen kan meddeles for en periode på op til 2 år. Kommunalbestyrelsens tilladelse er betinget af, at Styrelsen for Vand- og Naturforvaltning kan tilslutte sig fravigelsen. Styrelsen for Vand- og Naturforvaltnings afgørelse om fravigelse sker efter drøftelse med Sundhedsstyrelsen. Styrelsen for Vand- og Naturforvaltning kan stille supplerende vilkår til sikring af hygiejne og dokumentation. Stk. 4. Tilladelsen efter stk. 3, kan forlænges med op til 4 år eller gives permanent, hvis Styrelsen for Vand- og Naturforvaltning kan tilslutte sig. Stk. 5. Kommunalbestyrelsens og Styrelsen for Vand- og Naturforvaltnings afgørelser efter denne bekendtgørelse kan ikke påklages til anden administrativ myndighed."
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Medmindre højere straf er forskyldt efter anden lovgivning, straffes med bøde den, der 1) anlægger, påbegynder eller driver et svømmebadsanlæg uden godkendelse, jf. § 3, stk. 1, 2) tilsidesætter vilkår fastsat i en godkendelse efter § 3, stk. 2 og 3, eller en tilladelse efter § 4 eller § 13, 3) undlader at efterkomme påbud eller forbud efter § 5, stk. 2, 3 og 4, 4) overtræder krav fastsat i §§ 6-10, 5) undlader at foretage egenkontrol som fastsat efter § 11, 6) undlader at opbevare resultaterne af egenkontrollen i mindst 2 år eller ikke udleverer resultaterne til kommunalbestyrelsen på forlangende, jf. § 12, stk.1, eller 7) ikke straks underretter kommunalbestyrelsen i tilfælde af overskridelser af de fastsatte kvalitetskrav, jf. § 12, stk. 2. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "10:15",
      "chapter": "10",
      "section": "15",
      "content": "§ 15. Bekendtgørelsen træder i kraft den 1. juli 2016. Stk. 2. Bekendtgørelse nr. 623 af 13. juni 2012 om svømmebadsanlæg m.v. og disses vandkvalitet ophæves. Stk. 3. Ansøgninger, der er indgivet før bekendtgørelsens ikrafttræden, behandles efter de hidtil gældende regler. Stk. 4. Afgørelser, der er meddelt efter hidtil gældende regler, bevarer deres gyldighed, jf. dog stk. 5. Stk. 5. I indendørs svømmebade på mindst 25 meter med vandtemperatur ≤ 34 ºC, hvor godkendelse er meddelt i henhold til hidtil gældende regler, skal kvalitetskravene til bassinvandet som anført i bilag 1, samt driftskravene til omsætningstiderne som anført i bilag 2, senest overholdes den 1. juli 2017."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse regulerer kvalitetskravene og de hygiejniske forhold i svømmebadsanlæg. Bekendtgørelsen fastsætter herunder regler om recirkulering, filtrering og desinficering af vand samt regler om svømmebadsanlæg med brug af overfladevand. Bekendtgørelsen fastsætter endvidere regler om tilsyn med kvalitetskravene til vandet i svømmebadsanlæg samt med hygiejnen i tilknyttede anlæg.",
      "valid_from": "2016-06-27",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Ved svømmebadsanlæg forstås i denne bekendtgørelse svømmebassiner og varmtvandsbassiner, herunder spabade, badelande, morskabsbassiner og lignende med de dertil knyttede faciliteter, når der er offentlig adgang til anlægget, eller anlægget er etableret i regi af hospitaler, sanatorier, fysiurgiske centre, hoteller, campingpladser, skoler, feriekolonier og lignende med adgang for stedets brugere. Stk. 2. Ved lavkloring af svømmebade forstås et indhold af frit klor i bassinvandet på mindst 0,4 og højst 0,8 mg pr. liter. Stk. 3. Ved drikkevand forstås vand, der opfylder kvalitetskravene til vand fra vandforsyningssystemer, der forsyner mennesker med vand til husholdningsbrug, jf. bekendtgørelse om vandkvalitet og tilsyn med vandforsyningsanlæg. Stk. 4. Ved overfladevand forstås vand fra hav, fjord, å eller sø. Stk. 5. Ved returskyllevand forstås vand, der har været anvendt i processer til rensning af sandfiltre, membraner, tromlefiltre, precoat-filtre og lignende.",
      "valid_from": "2016-06-27",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Svømmebadsanlæg må ikke opføres eller drives uden forudgående godkendelse fra kommunalbestyrelsen. Svømmebadsanlæg må heller ikke bygnings-, anlægs- eller driftsmæssigt ændres uden forudgående godkendelse, hvis ændringen påvirker de hygiejniske og sundhedsmæssige forhold i svømmebadsanlægget væsentligt, jf. dog § 4. Godkendelse af ændringer kan gives som tillæg til en gældende godkendelse. Stk. 2. I godkendelsen fastsætter kommunalbestyrelsen vilkår for anlæggets etablering og drift. I godkendelsen skal der stilles vilkår om anvendelse af den bedste tilgængelige teknologi. Stk. 3. Kommunalbestyrelsen skal i en godkendelse som minimum fastsætte vilkår i overensstemmelse med denne bekendtgørelse og kan i en godkendelse fastsætte vilkår, der er mere vidtgående end bestemmelserne i denne bekendtgørelse.",
      "valid_from": "2016-06-27",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Kommunalbestyrelsen skal efter ansøgning tillade lavkloring i indendørs svømmebadsanlæg med vandtemperatur ≤ 34 °C, hvor dette er teknisk og hygiejnisk forsvarligt.",
      "valid_from": "2016-06-27",
      "valid_to": null
    },
    {
      "provision_ref": "4:5",
      "chapter": "4",
      "section": "5",
      "content": "§ 5. Kommunalbestyrelsen fører regelmæssigt tilsyn med overholdelse af kvalitetskravene til bassinvandet og returskyllevand, der genanvendes samt med de øvrige hygiejniske forhold i svømmebadsanlæg, herunder med afløb, toiletter, brusebade, omklædningsrum og den almindelige renlighed. Stk. 2. Såfremt der konstateres mangler med hensyn til kvaliteten af bassinvandet, returskyllevand, der genanvendes, eller med hensyn til de øvrige hygiejniske forhold, meddeler kommunalbestyrelsen de fornødne påbud om afhjælpning. Stk. 3. Kommunalbestyrelsen skal straks nedlægge forbud mod svømmebadsanlæggets benyttelse, hvis mangler med hensyn til kvaliteten af bassinvandet, returskyllevand, der genanvendes, eller de øvrige hygiejniske forhold ikke kan afhjælpes, eller benyttelsen af svømmebadsanlægget er forbundet med alvorlig sundhedsfare. Stk. 4. Kommunalbestyrelsen kan nedlægge forbud mod svømmebadsanlæggets benyttelse, hvis svømmebadsanlægget ikke har opnået godkendelse, jf. § 3. Stk. 5. Kommunalbestyrelsens afgørelse af, om der foreligger alvorlig sundhedsfare sker efter drøftelse med Sundhedsstyrelsen.",
      "valid_from": "2016-06-27",
      "valid_to": null
    },
    {
      "provision_ref": "5:6",
      "chapter": "5",
      "section": "6",
      "content": "§ 6. Vand til fyldning af svømmebadsanlæg samt spædevand skal opfylde kvalitetskravene til drikkevand, jf. dog § 7. Stk. 2. Bassinvand i svømmebadsanlæg, skal overholde kvalitetskravene i bilag 1, jf. dog § 7. Stk. 3. Bassinvand i svømmebadsanlæg med tilladelse til lavkloring efter § 4, skal i åbningstiden have et indhold af frit klor på mindst 0,4 og højst 0,8 mg pr. liter samt overholde de øvrige kvalitetskrav til bassinvandet, jf. stk. 2. Stk. 4. Vand til returskylning skal opfylde kvalitetskravene i stk. 1 eller stk. 2. Stk. 5. Returskyllevand kan endvidere genanvendes som returskyllevand eller spædevand, hvis det efter behandling i overensstemmelse med bilag 4a opfylder kvalitetskravene i bilag 4b på anvendelsestidspunktet.",
      "valid_from": "2016-06-27",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. I svømmebadsanlæg med brug af overfladevand, jf. § 2, stk. 4, skal indtagningsvandet og bassinvandet som minimum overholde de mikrobiologiske krav i bilag 3, vandet skal være klart, og vandet må i øvrigt ikke være forurenet. Stk. 2. Vand i svømmebadsanlæg med brug af overfladevand må ikke desinficeres.",
      "valid_from": "2016-06-27",
      "valid_to": null
    },
    {
      "provision_ref": "6:8",
      "chapter": "6",
      "section": "8",
      "content": "§ 8. Bassinvandet i svømmebadsanlæg, der ikke anvender overfladevand, skal recirkulere, filtreres og desinficeres. Filtrering og desinfektion af den til stadighed recirkulerende vandmængde skal ske kontinuerligt. Stk. 2. Returskyllevand, der genanvendes, skal behandles og desinficeres som angivet i bilag 4a.",
      "valid_from": "2016-06-27",
      "valid_to": null
    },
    {
      "provision_ref": "6:9",
      "chapter": "6",
      "section": "9",
      "content": "§ 9. I svømmebadsanlæg skal desinfektion af bassinvandet foretages ved klorgas eller hypokloritopløsning, jf. dog § 7, stk. 2. Stk. 2. Desinfektion og pH-justering skal være automatisk styret.",
      "valid_from": "2016-06-27",
      "valid_to": null
    },
    {
      "provision_ref": "6:10",
      "chapter": "6",
      "section": "10",
      "content": "§ 10. I svømmebadsanlæg, herunder svømmebadsanlæg, der har fået tilladelse til lavkloring, jf. § 4, skal bassinvandets omsætningstid som minimum opfylde driftskravene i bilag 2. Stk. 2. I svømmebadsanlæg med brug af overfladevand, jf. § 2, stk. 4, skal bassinvandet udskiftes med en hyppighed, der som minimum svarer til driftskravene i bilag 2. Stk. 3. I svømmebadsanlæg med brug af overfladevand skal bassinbunden kunne ses overalt. Stk. 4. I svømmebadsanlæg, jf. stk. 1, kan bassinvandets omsætningstid dog sættes op uden for åbningstiden og ind til 1 time før åbning, hvis det er teknisk og hygiejnisk forsvarligt. Den cirkulerende vandstrøm skal dog altid være minimum 70 % af de normale driftskrav.",
      "valid_from": "2016-06-27",
      "valid_to": null
    },
    {
      "provision_ref": "7:11",
      "chapter": "7",
      "section": "11",
      "content": "§ 11. Kontrollen med bassinvandets kvalitet m.v. samt kvaliteten af returskyllevand, der genanvendes, udføres som egenkontrol for ejerens regning. Stk. 2. Kontrol med kvaliteten af indtagningsvand og bassinvand i svømmebade med brug af overfladevand udføres mindst én gang om ugen i åbningsperioden. Stk. 3. Kontrol med kvaliteten af returskyllevand, der genanvendes, udføres som anført i bilag 4b. Stk. 4. Omfanget af egenkontrollen fastsættes af kommunalbestyrelsen som en del af godkendelsen.",
      "valid_from": "2016-06-27",
      "valid_to": null
    },
    {
      "provision_ref": "7:12",
      "chapter": "7",
      "section": "12",
      "content": "§ 12. Resultaterne af egenkontrollen skal opbevares i mindst 2 år, og skal efter begæring fra kommunalbestyrelsen udleveres til denne. Stk. 2. Hvis resultater af undersøgelser, som ejeren af et svømmebadsanlæg udfører eller lader udføre, viser, at vandets kvalitet ikke er i overensstemmelse med de fastsatte kvalitetskrav, skal anlæggets ejer dog straks underrette kommunalbestyrelsen.",
      "valid_from": "2016-06-27",
      "valid_to": null
    },
    {
      "provision_ref": "8:13",
      "chapter": "8",
      "section": "13",
      "content": "§ 13. Kommunalbestyrelsen kan i særlige tilfælde tillade, at § 9, stk. 1, fraviges, således at der benyttes et andet desinfektionsmiddel i bassinvandet. Kommunalbestyrelsen kan dog ikke fravige kravet om, at bassinvandet tilsættes desinfektionsmiddel. Stk. 2. Kommunalbestyrelsen kan i særlige tilfælde tillade, at reglerne i § 10, stk. 1, 2 og 4, fraviges. Stk. 3. Kommunalbestyrelsen kan tillade at andre bestemmelser fraviges, når det er nødvendigt for at gennemføre forsøg til udvikling af ny teknologi til svømmebade, og hvis det er teknisk og hygiejnisk forsvarligt. Tilladelsen kan meddeles for en periode på op til 2 år. Kommunalbestyrelsens tilladelse er betinget af, at Styrelsen for Vand- og Naturforvaltning kan tilslutte sig fravigelsen. Styrelsen for Vand- og Naturforvaltnings afgørelse om fravigelse sker efter drøftelse med Sundhedsstyrelsen. Styrelsen for Vand- og Naturforvaltning kan stille supplerende vilkår til sikring af hygiejne og dokumentation. Stk. 4. Tilladelsen efter stk. 3, kan forlænges med op til 4 år eller gives permanent, hvis Styrelsen for Vand- og Naturforvaltning kan tilslutte sig. Stk. 5. Kommunalbestyrelsens og Styrelsen for Vand- og Naturforvaltnings afgørelser efter denne bekendtgørelse kan ikke påklages til anden administrativ myndighed.",
      "valid_from": "2016-06-27",
      "valid_to": null
    },
    {
      "provision_ref": "9:14",
      "chapter": "9",
      "section": "14",
      "content": "§ 14. Medmindre højere straf er forskyldt efter anden lovgivning, straffes med bøde den, der 1) anlægger, påbegynder eller driver et svømmebadsanlæg uden godkendelse, jf. § 3, stk. 1, 2) tilsidesætter vilkår fastsat i en godkendelse efter § 3, stk. 2 og 3, eller en tilladelse efter § 4 eller § 13, 3) undlader at efterkomme påbud eller forbud efter § 5, stk. 2, 3 og 4, 4) overtræder krav fastsat i §§ 6-10, 5) undlader at foretage egenkontrol som fastsat efter § 11, 6) undlader at opbevare resultaterne af egenkontrollen i mindst 2 år eller ikke udleverer resultaterne til kommunalbestyrelsen på forlangende, jf. § 12, stk.1, eller 7) ikke straks underretter kommunalbestyrelsen i tilfælde af overskridelser af de fastsatte kvalitetskrav, jf. § 12, stk. 2. Stk. 2. Straffen kan stige til fængsel i indtil 2 år, hvis overtrædelsen er begået forsætligt eller ved grov uagtsomhed, og hvis der ved overtrædelsen er 1) voldt skade på miljøet eller fremkaldt fare herfor, eller 2) opnået eller tilsigtet en økonomisk fordel for den pågældende selv eller andre, herunder ved besparelser. Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2016-06-27",
      "valid_to": null
    },
    {
      "provision_ref": "10:15",
      "chapter": "10",
      "section": "15",
      "content": "§ 15. Bekendtgørelsen træder i kraft den 1. juli 2016. Stk. 2. Bekendtgørelse nr. 623 af 13. juni 2012 om svømmebadsanlæg m.v. og disses vandkvalitet ophæves. Stk. 3. Ansøgninger, der er indgivet før bekendtgørelsens ikrafttræden, behandles efter de hidtil gældende regler. Stk. 4. Afgørelser, der er meddelt efter hidtil gældende regler, bevarer deres gyldighed, jf. dog stk. 5. Stk. 5. I indendørs svømmebade på mindst 25 meter med vandtemperatur ≤ 34 ºC, hvor godkendelse er meddelt i henhold til hidtil gældende regler, skal kvalitetskravene til bassinvandet som anført i bilag 1, samt driftskravene til omsætningstiderne som anført i bilag 2, senest overholdes den 1. juli 2017.",
      "valid_from": "2016-06-27",
      "valid_to": null
    }
  ],
  "definitions": [
    {
      "term": "svømmebadsanlæg",
      "definition": "i denne bekendtgørelse svømmebassiner og varmtvandsbassiner, herunder spabade, badelande, morskabsbassiner og lignende med de dertil knyttede faciliteter, når der er offentlig adgang til anlægget, eller anlægget er etableret i regi af hospitaler, sanatorier, fysiurgiske centre, hoteller, campingpladser, skoler, feriekolonier og lignende med adgang for stedets brugere",
      "source_provision": "2:2"
    }
  ]
}
