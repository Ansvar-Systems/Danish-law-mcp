{
  "id": "2023:1822",
  "type": "statute",
  "title": "Bekendtgørelse om Omstillingsfonden",
  "short_name": "BEK H#LOKDOK04",
  "status": "in_force",
  "issued_date": "2023-12-28",
  "url": "https://www.retsinformation.dk/eli/lta/2023/1822/xml",
  "description": "Retsinformation source. DocumentId=CE001391; AccessionNumber=B20230182205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Institutioner under Uddannelses- og Forskningsministeriet kan yde tilskud fra Omstillingsfonden til at dække en deltagerbetaling til efter- og videreuddannelse på videregående niveau på op til 10.000 kr. årigt til personer, jf. §§ 2 og 3, der er i beskæftigelse på hel- eller deltid som ansat på en arbejdsplads, inden for en ramme udmeldt af Uddannelses- og Forskningsstyrelsen. Studerende, som er optaget og indskrevet på en heltidsuddannelse, kan ikke få tilskud fra Omstillingsfonden. Stk. 2. Uddannelses- og Forskningsstyrelsen udmelder en økonomisk ramme til den enkelte institution inden for bevillingerne på finansloven."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ufaglærte og faglærte personer uden en videregående uddannelse kan søge om tilskud til efter- og videreuddannelse, som udbydes af professionshøjskoler, Danmarks Medie- og Journalisthøjskole, erhvervsakademier og maritime uddannelsesinstitutioner efter lov om åben uddannelse (erhvervsrettet voksenuddannelse) m.v. Stk. 2. Ufaglærte og faglærte personer uden en videregående uddannelse kan tillige søge om tilskud til efter- og videreuddannelse på en akademi- og diplomuddannelse, som udbydes af universiteter efter universitetslovens § 7 og videregående kunstneriske uddannelsesinstitutioner efter § 9, stk. 1, jf. § 16 a, stk. 3, i lov videregående kunstneriske uddannelsesinstitutioner."
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Personer, som har en videregående uddannelse, der svarer til en erhvervsakademiuddannelse eller en professionsbacheloruddannelse som højeste fuldførte uddannelse, kan søge om tilskud til efter- og videreuddannelse, som udbydes af professionshøjskoler, Danmarks Medie- og Journalisthøjskole, erhvervsakademier og maritime uddannelsesinstitutioner efter lov om åben uddannelse (erhvervsrettet voksenuddannelse) m.v., jf. dog stk. 3. Stk. 2. Personer, som har en videregående uddannelse, der svarer til en erhvervsakademiuddannelse eller en professionsbacheloruddannelse som højeste fuldførte uddannelse, kan tillige søge om tilskud til efter- og videreuddannelse på en akademi- og diplomuddannelse, som udbydes af universiteter efter universitetslovens § 7 og videregående kunstneriske uddannelsesinstitutioner efter § 9, stk. 1, jf. § 16 a, stk. 3, i lov videregående kunstneriske uddannelsesinstitutioner, jf. dog stk. 3. Stk. 3. Der kan ikke ydes tilskud efter stk. 1 og 2 til efter- og videreuddannelse på en akademiuddannelse i ledelse, en diplomuddannelse i ledelse og den erhvervsøkonomiske diplomuddannelse (HD-uddannelsen)."
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Uddannelses- og Forskningsstyrelsen tildeler den enkelte institution en økonomisk ramme, jf. § 1, stk. 2. Institutionen kan inden for den økonomiske ramme yde tilskud til personer, som søger om tilskud fra Omstillingsfonden. Stk. 2. Styrelsen fordeler og administrerer institutionens økonomiske ramme og kan med forudgående varsel ændre rammens størrelse. Stk. 3. Institutionen yder inden for den økonomiske ramme tilskud til personer i den ansøgte rækkefølge."
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Institutionen behandler ansøgninger om tilskud fra Omstillingsfonden og træffer afgørelse om tildeling af tilskud i den ansøgte rækkefølge. Stk. 2. Personer, som søger om tilskud fra Omstillingsfonden, skal til brug for institutionens behandling af ansøgningen give oplysning om: 1) Navn, CPR-nummer og kontaktoplysninger. 2) Navn og CVR-nummer på arbejdsgiver. 3) Højest fuldførte uddannelse og niveau. 4) Tidligere tilskud fra Omstillingen til uddannelse med startdato i samme kalenderår. Stk. 3. Oplysninger omfattet af stk. 2 indgives skriftligt til institutionen og på tro- og love i en erklæring bestemt af Uddannelses- og Forskningsstyrelsen, jf. § 6, stk. 2. Institutionen skal sikre, at ansøgeren kan indgive erklæringen med sikker e-mail eller på en anden sikker måde, sådan at oplysningerne ikke kan tilgås af uvedkommende. Stk. 4. Ansøgeren forpligtes til at frasige sig tilskud, hvis et tildelt tilskud vil medføre, at beløbet på 10.000 kr. per kalenderår overskrides. Stk. 5. Uddannelses- og Forskningsstyrelsen kan kræve allerede udbetalte beløb tilbagebetalt af en ansøger, hvis ansøgeren har fået udbetalt et beløb på over 10.000 kr. per kalenderår, eller hvis ansøgeren har givet urigtige eller ufuldstændige oplysninger i tro- og loveerklæringen."
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelses- og Forskningsstyrelsen refunderer tilskud til institutionerne inden for den økonomiske ramme, jf. § 4, og fastsætter krav til institutionernes registrering og indberetning af tilskudsrefusion fra Omstillingsfonden i en indberetningsinstruks (Indberetningsinstruks for Omstillingsfonden). Stk. 2. Styrelsen bestemmer, hvilke tro- og loveerklæringer institutionerne skal anvende ved behandling af ansøgninger om tilskud fra Omstillingsfonden. Stk. 3. Indberetningsinstruks og tro- og loveerklæringer offentliggøres på styrelsens hjemmeside. Stk. 4. Styrelsen kan afvise institutionens indberetning af tilskudsrefusion, hvis institutionen ikke anvender styrelsens tro- og loveerklæring, eller hvis erklæringen indeholder ufuldstændige oplysninger."
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. januar 2024."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Institutioner under Uddannelses- og Forskningsministeriet kan yde tilskud fra Omstillingsfonden til at dække en deltagerbetaling til efter- og videreuddannelse på videregående niveau på op til 10.000 kr. årigt til personer, jf. §§ 2 og 3, der er i beskæftigelse på hel- eller deltid som ansat på en arbejdsplads, inden for en ramme udmeldt af Uddannelses- og Forskningsstyrelsen. Studerende, som er optaget og indskrevet på en heltidsuddannelse, kan ikke få tilskud fra Omstillingsfonden. Stk. 2. Uddannelses- og Forskningsstyrelsen udmelder en økonomisk ramme til den enkelte institution inden for bevillingerne på finansloven.",
      "valid_from": "2023-12-28",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Ufaglærte og faglærte personer uden en videregående uddannelse kan søge om tilskud til efter- og videreuddannelse, som udbydes af professionshøjskoler, Danmarks Medie- og Journalisthøjskole, erhvervsakademier og maritime uddannelsesinstitutioner efter lov om åben uddannelse (erhvervsrettet voksenuddannelse) m.v. Stk. 2. Ufaglærte og faglærte personer uden en videregående uddannelse kan tillige søge om tilskud til efter- og videreuddannelse på en akademi- og diplomuddannelse, som udbydes af universiteter efter universitetslovens § 7 og videregående kunstneriske uddannelsesinstitutioner efter § 9, stk. 1, jf. § 16 a, stk. 3, i lov videregående kunstneriske uddannelsesinstitutioner.",
      "valid_from": "2023-12-28",
      "valid_to": null
    },
    {
      "provision_ref": "1:3",
      "chapter": "1",
      "section": "3",
      "content": "§ 3. Personer, som har en videregående uddannelse, der svarer til en erhvervsakademiuddannelse eller en professionsbacheloruddannelse som højeste fuldførte uddannelse, kan søge om tilskud til efter- og videreuddannelse, som udbydes af professionshøjskoler, Danmarks Medie- og Journalisthøjskole, erhvervsakademier og maritime uddannelsesinstitutioner efter lov om åben uddannelse (erhvervsrettet voksenuddannelse) m.v., jf. dog stk. 3. Stk. 2. Personer, som har en videregående uddannelse, der svarer til en erhvervsakademiuddannelse eller en professionsbacheloruddannelse som højeste fuldførte uddannelse, kan tillige søge om tilskud til efter- og videreuddannelse på en akademi- og diplomuddannelse, som udbydes af universiteter efter universitetslovens § 7 og videregående kunstneriske uddannelsesinstitutioner efter § 9, stk. 1, jf. § 16 a, stk. 3, i lov videregående kunstneriske uddannelsesinstitutioner, jf. dog stk. 3. Stk. 3. Der kan ikke ydes tilskud efter stk. 1 og 2 til efter- og videreuddannelse på en akademiuddannelse i ledelse, en diplomuddannelse i ledelse og den erhvervsøkonomiske diplomuddannelse (HD-uddannelsen).",
      "valid_from": "2023-12-28",
      "valid_to": null
    },
    {
      "provision_ref": "1:4",
      "chapter": "1",
      "section": "4",
      "content": "§ 4. Uddannelses- og Forskningsstyrelsen tildeler den enkelte institution en økonomisk ramme, jf. § 1, stk. 2. Institutionen kan inden for den økonomiske ramme yde tilskud til personer, som søger om tilskud fra Omstillingsfonden. Stk. 2. Styrelsen fordeler og administrerer institutionens økonomiske ramme og kan med forudgående varsel ændre rammens størrelse. Stk. 3. Institutionen yder inden for den økonomiske ramme tilskud til personer i den ansøgte rækkefølge.",
      "valid_from": "2023-12-28",
      "valid_to": null
    },
    {
      "provision_ref": "1:5",
      "chapter": "1",
      "section": "5",
      "content": "§ 5. Institutionen behandler ansøgninger om tilskud fra Omstillingsfonden og træffer afgørelse om tildeling af tilskud i den ansøgte rækkefølge. Stk. 2. Personer, som søger om tilskud fra Omstillingsfonden, skal til brug for institutionens behandling af ansøgningen give oplysning om: 1) Navn, CPR-nummer og kontaktoplysninger. 2) Navn og CVR-nummer på arbejdsgiver. 3) Højest fuldførte uddannelse og niveau. 4) Tidligere tilskud fra Omstillingen til uddannelse med startdato i samme kalenderår. Stk. 3. Oplysninger omfattet af stk. 2 indgives skriftligt til institutionen og på tro- og love i en erklæring bestemt af Uddannelses- og Forskningsstyrelsen, jf. § 6, stk. 2. Institutionen skal sikre, at ansøgeren kan indgive erklæringen med sikker e-mail eller på en anden sikker måde, sådan at oplysningerne ikke kan tilgås af uvedkommende. Stk. 4. Ansøgeren forpligtes til at frasige sig tilskud, hvis et tildelt tilskud vil medføre, at beløbet på 10.000 kr. per kalenderår overskrides. Stk. 5. Uddannelses- og Forskningsstyrelsen kan kræve allerede udbetalte beløb tilbagebetalt af en ansøger, hvis ansøgeren har fået udbetalt et beløb på over 10.000 kr. per kalenderår, eller hvis ansøgeren har givet urigtige eller ufuldstændige oplysninger i tro- og loveerklæringen.",
      "valid_from": "2023-12-28",
      "valid_to": null
    },
    {
      "provision_ref": "1:6",
      "chapter": "1",
      "section": "6",
      "content": "§ 6. Uddannelses- og Forskningsstyrelsen refunderer tilskud til institutionerne inden for den økonomiske ramme, jf. § 4, og fastsætter krav til institutionernes registrering og indberetning af tilskudsrefusion fra Omstillingsfonden i en indberetningsinstruks (Indberetningsinstruks for Omstillingsfonden). Stk. 2. Styrelsen bestemmer, hvilke tro- og loveerklæringer institutionerne skal anvende ved behandling af ansøgninger om tilskud fra Omstillingsfonden. Stk. 3. Indberetningsinstruks og tro- og loveerklæringer offentliggøres på styrelsens hjemmeside. Stk. 4. Styrelsen kan afvise institutionens indberetning af tilskudsrefusion, hvis institutionen ikke anvender styrelsens tro- og loveerklæring, eller hvis erklæringen indeholder ufuldstændige oplysninger.",
      "valid_from": "2023-12-28",
      "valid_to": null
    },
    {
      "provision_ref": "1:7",
      "chapter": "1",
      "section": "7",
      "content": "§ 7. Bekendtgørelsen træder i kraft den 1. januar 2024.",
      "valid_from": "2023-12-28",
      "valid_to": null
    }
  ],
  "definitions": []
}
