{
  "id": "2010:951",
  "type": "statute",
  "title": "Bekendtgørelse om tilskud til kommunale vådområdeprojekter",
  "short_name": "BEK H#LOKDOK04",
  "status": "in_force",
  "issued_date": "2010-07-30",
  "url": "https://www.retsinformation.dk/eli/lta/2010/951/xml",
  "description": "Retsinformation source. DocumentId=AH003960; AccessionNumber=B20100095105; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bestemmelserne i denne bekendtgørelse vedrører tilskud til kommunale vådområdeprojekter. Stk. 2. Formålet med ordningen er gennem anlæg af vådområder at forbedre vandmiljøet og naturen ved en reduktion af kvælstofbelastningen som fastsat i de statslige vandplaner for de enkelte vandoplande."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. FødevareErhverv kan inden for den bevillingsmæssige ramme give 1) tilsagn om tilskud til forundersøgelser, 2) tilsagn om tilskud til anlæg af vådområder og 3) reservere økonomiske rammer for ansøgte projekter omfattet af nr. 2 under et eller flere af følgende virkemidler: a) Køb af projektjord i henhold til lov nr. 535 af 24. juni 2005 om jordfordeling og offentligt køb og salg af fast ejendom til jordbrugsmæssige formål m.v. (jordfordelingsloven). b) Jordfordeling i henhold til jordfordelingsloven. c) Tilsagn om tilskud til fastholdelse af vådområder i medfør af FødevareErhvervs bekendtgørelse om tilskud til fastholdelse af vådområder. Stk. 2. Tilsagn om tilskud kan gives til projektansvarlige."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved vandoplande forstås i denne bekendtgørelse de vandoplande, der er identificeret til vådområdeindsatsen i de statslige vandplaner, der er offentliggjort eller vedtaget af miljøministeren eller i de efterfølgende kommunale handleplaner. Stk. 2. Ved forundersøgelser forstås i denne bekendtgørelse undersøgelser, der gennemføres forud for anlæg af vådområder, og som muliggør en vurdering af, om et projekt kan gennemføres. Forundersøgelser kan omfatte ejendomsmæssige og tekniske forhold. Stk. 3. Ejendomsmæssige forundersøgelser omfatter i denne bekendtgørelse undersøgelser, der beskriver de ejendomsmæssige forhold, herunder ejerskab, ejendommenes beliggenhed, driftsform, lodsejertilslutning, jordpris og deltagernes erstatningsønsker, herunder behovet for erstatningsjord. Stk. 4. Tekniske forundersøgelser omfatter i denne bekendtgørelse undersøgelser, der beskriver tekniske og biologiske forhold af betydning for anlæg af vådområder, herunder jordbundsforhold, topografi, flora og fauna, samt beskriver, hvorledes et projekt kan bidrage til at fremme formålet med denne ordning. Stk. 5. Ved projektansvarlig forstås i denne bekendtgørelse den kommune, der er valgt af en vandoplandsstyregruppe til at være ansvarlig for gennemførelse af et kommunalt vådområdeprojekt i det vandopland, som styregruppen er nedsat for, herunder for den del af projektet, der omfatter arealer beliggende uden for den projektansvarlige kommunes geografiske område."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. FødevareErhverv træffer afgørelse efter denne bekendtgørelse. Stk. 2. FødevareErhverv foretager kontrol i forbindelse med administrationen efter denne bekendtgørelse. Kontrolbesøg på stedet som led i den administrative kontrol foretages af FødevareErhverv eller den, FødevareErhverv bemyndiger dertil. Stk. 3. Plantedirektoratet forestår den fysiske kontrol og den efterfølgende regnskabskontrol i henhold til bekendtgørelse om Plantedirektoratets opgaver og beføjelser. Stk.4. FødevareErhverv og Plantedirektoratet kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgning om tilskud skal indgives til FødevareErhverv gennem Skov- og Naturstyrelsen på et særligt ansøgningsskema, der fås via FødevareErhvervs hjemmeside eller via hjemmesiden www.vandprojekter.dk. Stk. 2. Skov- og Naturstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet. Stk. 3. FødevareErhverv træffer afgørelse om tilsagn eller afslag på ansøgning om tilskud efter indstilling fra Skov- og Naturstyrelsen, jf. §§ 7 og 8. FødevareErhverv fastsætter i tilsagnet det beløb, der gives tilsagn om tilskud for."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis tilsagnshaver ønsker reservation af en økonomisk ramme under et eller flere af de i § 2, stk. 1, nr. 3, nævnte virkemidler for gennemførelse af et projekt om tilskud til anlæg af vådområder, skal ansøgning om reservation af økonomiske rammer hertil indgives samtidig med ansøgning om tilskud til anlæg af vådområder. Stk. 2. For projekter, der omfattes af tilsagn om tilskud til anlæg af vådområder, reserverer FødevareErhverv økonomiske rammer, som nævnt i § 2, stk. 1, nr. 3, hvis der er ansøgt herom."
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskud til forundersøgelser kan kun ydes til projekter, der opfylder de kriterier, der fremgår af § 3 i Miljøministeriets bekendtgørelse nr. 853 af 30. juni 2010 om kriterier for vurdering af kommunale vådområdeprojekter."
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilskud til anlæg af vådområder kan kun ydes til projekter, der opfylder de kriterier, der fremgår af § 4 i Miljøministeriets bekendtgørelse nr. 853 af 30. juni 2010 om kriterier for vurdering af kommunale vådområdeprojekter."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Det er en betingelse for tilskud til forundersøgelser, 1) at forundersøgelserne afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 15, 2) at tilsagnshaver indsender udbetalingsanmodning, revisorerklæring, forundersøgelsesrapporter samt udtalelse om gennemførelse rettidigt til FødevareErhverv, jf. § 20, nr. 3, 3) at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og 4) at ansøger afgiver de oplysninger, FødevareErhverv og Skov- og Naturstyrelsen anmoder om til brug for sagsbehandlingen."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Det er en betingelse for tilskud til anlæg af vådområder, 1) at de nødvendige tilladelser fra offentlige myndigheder opnås, 2) at projektet afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 15, 3) at tilsagnshaver indsender anmodning om slutudbetaling, revisorerklæring, afsluttende projektrapport samt udtalelse om gennemførelse rettidigt til FødevareErhverv, jf. § 21, stk. 1, nr. 2 og 3, 4) at projektet opretholdes i en periode på mindst 5 år regnet fra datoen, hvor projektet senest skal være afsluttet, 5) at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og 6) at ansøger afgiver de oplysninger, FødevareErhverv og Skov- og Naturstyrelsen anmoder om til brug for sagsbehandlingen."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Det er endvidere en betingelse for tilskud til anlæg af vådområder, at tilsagnshaver sikrer, at de i stk. 2 anførte bestemmelser og eventuelle bestemmelser i medfør af § 12 bliver tinglyst som servitut på samtlige ejendomme med arealer inden for projektområdet. I servitutterne skal FødevareErhverv være anført som påtaleberettiget. Stk. 2. Efter projektets gennemførelse skal arealer inden for projektområdet permanent henligge som vådområde og fastholdes som græs- eller naturarealer. Skov, der er etableret forud for indgivelse af ansøgning om tilskud, kan dog opretholdes men kan ikke omfattes af tilsagn om tilskud i medfør af FødevareErhvervs bekendtgørelse om tilskud til fastholdelse af vådområder. For arealer inden for projektområdet gælder endvidere følgende: 1) Arealerne må ikke anvendes til etablering af skov eller energi-, lav- eller stævningsskov. 2) Arealerne må ikke anvendes til dyrkning af afgrøder, herunder ikke anvendes til frøproduktion og til dyrkning af energiafgrøder, prydvækster, pyntegrønt og juletræer, hvilket dog ikke er til hinder for, at græs og anden plantevækst på arealerne kan anvendes til græsning, slæt, rørskær eller lignende. 3) Arealerne må ikke tilføres plantebeskyttelsesmidler. FødevareErhverv kan i særlige tilfælde dispensere fra forbuddet mod tilførsel af plantebeskyttelsesmidler. 4) Arealerne må ikke tilføres gødning, bortset fra den gødning, der efterlades af græssende husdyr. 5) Arealerne må ikke tilføres jordforbedringsmidler. 6) Arealerne må ikke omlægges. 7) Der må ikke tilskudsfodres på arealerne. Mineraler betragtes ikke som tilskudsfoder. FødevareErhverv kan i særlige tilfælde dispensere fra forbuddet mod at tilskudsfodre på arealerne. 8) Aktiviteter, som ejere og forpagtere iværksætter eller tillader på den del af arealerne, der ligger nærmere end 5 meter fra åbne vandløb, søer over 100 m² og kystlinier, skal udføres på en måde, der ikke medfører erosion af nævnte del af arealerne. Afstanden regnes fra vandløbets eller søens øverste kant eller for så vidt angår kystlinier fra årets normale højeste vandstandslinie. FødevareErhverv kan i særlige tilfælde dispensere fra bestemmelsen i 1. pkt. 9) Kontrolmyndigheden skal have adgang til projektområdet i forbindelse med kontrol. 10) Der skal være den adgang til projektområdet, der er nødvendig for at kunne opfylde betingelser vedrørende vedligeholdelse af anlæg. 11) Den naturtype og tilstand, der dannes som følge af de bestemmelser, der tinglyses i medfør af nærværende bekendtgørelse, er ikke omfattet af undtagelsesreglen (1-årsreglen) i § 2, stk. 1 og 3, i bekendtgørelse nr. 1172 af 20. november 2006 om beskyttede naturtyper eller senere bestemmelser, der måtte afløse de nævnte bestemmelser. 12) Den, FødevareErhverv bemyndiger dertil, skal have adgang til udendørs arealer i projektområdet i forbindelse med målinger af effekten af projektet på vandmiljøet og naturen, herunder til at tage jord- og vandprøver. Stk. 3. Biodynamiske præparater, der skal anvendes på jordbrugsbedrifter, der er autoriseret af Demeterforbundet, betragtes i denne bekendtgørelse ikke som plantebeskyttelsesmidler, gødning eller jordforbedringsmidler."
    },
    {
      "provision_ref": "5:12",
      "chapter": "5",
      "section": "12",
      "content": "§ 12. FødevareErhverv fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade, tidsskrifter eller lignende. Stk. 2. FødevareErhverv kan efter indstilling fra Skov- og Naturstyrelsen fastsætte yderligere betingelser i tilsagnet, herunder at servitutter for projektområdet skal indeholde nærmere anførte bestemmelser, herunder bestemmelser om afvandingsforholdene, vedligeholdelse af anlæg og plantedækket. Der kan dog ikke fastsættes betingelse om, at der ikke må tages slæt på arealerne inden for projektområdet."
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Tilskud til forundersøgelser kan omfatte 1) udgifter til leje med købsmulighed af udstyr, der er direkte relateret til forundersøgelsesprojektet, 2) udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber, 3) udgifter til information og møder og 4) udgifter til konsulentbistand. Stk. 2. FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse. Stk. 3. Tilskud til forundersøgelser kan ikke omfatte 1) udgifter, som tilsagnshaver har afholdt, inden Skov- og Naturstyrelsen har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt, inden der er givet tilsagn om tilskud, 2) udgifter vedrørende aktiviteter, som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning, 3) udgifter, hvortil der ydes offentlig støtte eller støtte i medfør af anden lovgivning, 4) moms, medmindre denne endeligt bæres af tilsagnshaver, 5) udgifter til forskning og teknologisk udvikling, 6) finansierings- og pengeinstitutomkostninger og 7) udgifter til køb, leje og leasing af brugt udstyr og brugt materiel."
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilskud til anlæg af vådområder kan omfatte 1) udgifter til undersøgelser, 2) udgifter til køb af varer og serviceydelser, herunder konsulentbistand og entreprenørydelser til brug for projektering, 3) udgifter til anlægsarbejder, 4) udgifter ved brug af egne maskiner og lignende, 5) udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber, 6) udgifter til leje med købsmulighed af udstyr, der er direkte relateret til projektet, 7) udgifter til information og møder og 8) udgifter til tinglysning af vådområdedeklaration, jf. § 11. Stk. 2. Opgørelse af udgifter ved brug af egne maskiner og lignende opgøres med udgangspunkt i de relevante lokale maskinstations- og entreprenørtakster og skal godkendes af FødevareErhverv. Stk. 3. FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse. Stk. 4. Tilskud til anlæg af vådområder kan ikke omfatte 1) udgifter, som tilsagnshaver har afholdt, inden Skov- og Naturstyrelsen har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt, inden der er givet tilsagn om tilskud. 2) udgifter vedrørende aktiviteter som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning, 3) udgifter, hvortil der ydes offentlig støtte eller støtte i medfør af anden lovgivning, 4) moms, medmindre denne endeligt bæres af tilsagnshaver, 5) udgifter til forskning og teknologisk udvikling, 6) finansierings- og pengeinstitutomkostninger, 7) udgifter til køb, leje og leasing af brugt udstyr og brugt materiel og 8) udgifter vedrørende anlægsarbejder på skovarealer og arealer omfattet af fredskovspligt."
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ændring af et projekt kan godkendes af FødevareErhverv efter indstilling fra Skov- og Naturstyrelsen. Ansøgning om ændring af et projekt skal godkendes, inden ændringen iværksættes. Stk. 2. Ansøgning efter stk. 1 skal indgives til FødevareErhverv gennem Skov- og Naturstyrelsen på et særligt skema, der fås via FødevareErhvervs hjemmeside eller via hjemmesiden www.vandprojekter.dk. FødevareErhverv træffer afgørelse efter indstilling fra Skov- og Naturstyrelsen. Stk. 3. Tilsagnsbeløbet kan ikke forhøjes i forbindelse med ændringer i projektet."
    },
    {
      "provision_ref": "7:16",
      "chapter": "7",
      "section": "16",
      "content": "§ 16. FødevareErhverv kan efter ansøgning tillade, at en anden, der ifølge § 2 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet. Stk. 2. Ansøgning efter stk. 1 skal indgives til FødevareErhverv gennem Skov- og Naturstyrelsen på et særligt skema, der fås via FødevareErhvervs hjemmeside eller via hjemmesiden www.vandprojekter.dk. FødevareErhverv træffer afgørelse efter indstilling fra Skov- og Naturstyrelsen."
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Tilskud til forundersøgelser ydes med op til 100 pct. af de tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet."
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Tilskud til anlæg af vådområder ydes med op til 100 pct. af de tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet."
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Udbetaling af tilskud sker på grundlag af den projektansvarliges opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud indgives til FødevareErhverv på et særligt skema og vedlægges en erklæring fra en statsautoriseret eller registreret revisor. Skema og formular til erklæring fås via FødevareErhvervs hjemmeside eller via hjemmesiden www.vandprojekter.dk. Stk. 2. Tilskuddet overføres til tilsagnshavers NemKonto."
    },
    {
      "provision_ref": "9:20",
      "chapter": "9",
      "section": "20",
      "content": "§ 20. For udbetaling af tilskud til forundersøgelser gælder endvidere følgende: 1) Tilskud udbetales som en samlet udbetaling efter forundersøgelsernes afslutning. 2) Anmodning om udbetaling skal være vedlagt en udtalelse fra Skov- og Naturstyrelsen om, at forundersøgelserne er gennemført i overensstemmelse med tilsagnets indhold. 3) Udbetalingsanmodning, revisorerklæring, forundersøgelsesrapporter samt udtalelse om gennemførelse skal være modtaget i FødevareErhverv senest 6 måneder efter, at forundersøgelserne senest skal være afsluttet. FødevareErhverv kan i særlige tilfælde meddele dispensation fra denne frist."
    },
    {
      "provision_ref": "9:21",
      "chapter": "9",
      "section": "21",
      "content": "§ 21. For udbetaling af tilskud til anlæg af vådområder gælder endvidere følgende: 1) Tilskud til anlæg af vådområder kan udbetales i to rater. 50 pct. kan udbetales, når halvdelen af projektudgifterne er betalt, og 50 pct. kan udbetales, når projektet er endelig afsluttet. 2) Anmodning om slutudbetaling skal være vedlagt en udtalelse fra Skov- og Naturstyrelsen om, at projektet er gennemført i overensstemmelse med tilsagnets indhold samt afsluttende projektrapport, som redegør for de aktiviteter, der er gennemført i forbindelse med projektet, og redegør for, hvorledes informationsforpligtelsen er opfyldt, jf. § 12, stk. 1. 3) Anmodning om slutudbetaling, revisorerklæring, projektrapport samt udtalelse om gennemførelse skal være modtaget i FødevareErhverv senest 6 måneder efter, at projektet senest skal være afsluttet. FødevareErhverv kan i særlige tilfælde meddele dispensation fra denne frist. Stk. 2. Anmodning om udbetaling af første rate, jf. stk. 1, nr. 1, skal være vedlagt en statusrapport, der indeholder en beskrivelse af de aktiviteter, der indtil videre er gennemført i forbindelse med projektet."
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Tilsagnshaver skal i hele perioden, hvor betingelserne for tilskud skal være opfyldt, på forlangende afgive erklæring til FødevareErhverv om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilskud skal være opfyldt, forpligtet til uden ugrundet ophold skriftligt at give FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 23."
    },
    {
      "provision_ref": "11:23",
      "chapter": "11",
      "section": "23",
      "content": "§ 23. Tilsagn om tilskud bortfalder, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter landdistriktslovens § 11, stk. 2, 3) tilsagnshaver ikke opfylder sin underretningspligt efter § 22, 4) projektet ikke gennemføres i overensstemmelse med tilsagnet, eller 5) betingelserne for tilskud ikke opfyldes. Stk. 2. I de i stk. 1 nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr. Stk. 3. FødevareErhverv aflyser de servitutter, der er tinglyst i medfør af § 11, hvis projektet ikke gennemføres."
    },
    {
      "provision_ref": "12:24",
      "chapter": "12",
      "section": "24",
      "content": "§ 24. FødevareErhverv anerkender følgende begivenheder som force majeure: 1) Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet. 2) En alvorlig naturkatastrofe, som i væsentlig grad berører arealer inden for projektområdet. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at tilsagnshaver ikke uden uforholdsmæssige opofrelser kunne have sikret sig herimod. Stk. 3. FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1."
    },
    {
      "provision_ref": "12:25",
      "chapter": "12",
      "section": "25",
      "content": "§ 25. Hvis tilsagnshaver ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentationsmateriale."
    },
    {
      "provision_ref": "13:26",
      "chapter": "13",
      "section": "26",
      "content": "§ 26. Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri. Stk. 2. Klagen skal indgives gennem FødevareErhverv. Klagen skal være modtaget i FødevareErhverv senest 4 uger efter modtagelsen af den afgørelse, klagen vedrører. Stk. 3. FødevareErhverv indhenter en udtalelse fra Skov- og Naturstyrelsen i forbindelse med klager over afgørelser, der er truffet efter indstilling fra Skov- og Naturstyrelsen. Stk. 4. FødevareErhverv kan genoptage en sag, efter at der er indgivet klage."
    },
    {
      "provision_ref": "14:27",
      "chapter": "14",
      "section": "27",
      "content": "§ 27. Bekendtgørelsen træder i kraft den 5. august 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Bestemmelserne i denne bekendtgørelse vedrører tilskud til kommunale vådområdeprojekter. Stk. 2. Formålet med ordningen er gennem anlæg af vådområder at forbedre vandmiljøet og naturen ved en reduktion af kvælstofbelastningen som fastsat i de statslige vandplaner for de enkelte vandoplande.",
      "valid_from": "2010-07-30",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. FødevareErhverv kan inden for den bevillingsmæssige ramme give 1) tilsagn om tilskud til forundersøgelser, 2) tilsagn om tilskud til anlæg af vådområder og 3) reservere økonomiske rammer for ansøgte projekter omfattet af nr. 2 under et eller flere af følgende virkemidler: a) Køb af projektjord i henhold til lov nr. 535 af 24. juni 2005 om jordfordeling og offentligt køb og salg af fast ejendom til jordbrugsmæssige formål m.v. (jordfordelingsloven). b) Jordfordeling i henhold til jordfordelingsloven. c) Tilsagn om tilskud til fastholdelse af vådområder i medfør af FødevareErhvervs bekendtgørelse om tilskud til fastholdelse af vådområder. Stk. 2. Tilsagn om tilskud kan gives til projektansvarlige.",
      "valid_from": "2010-07-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Ved vandoplande forstås i denne bekendtgørelse de vandoplande, der er identificeret til vådområdeindsatsen i de statslige vandplaner, der er offentliggjort eller vedtaget af miljøministeren eller i de efterfølgende kommunale handleplaner. Stk. 2. Ved forundersøgelser forstås i denne bekendtgørelse undersøgelser, der gennemføres forud for anlæg af vådområder, og som muliggør en vurdering af, om et projekt kan gennemføres. Forundersøgelser kan omfatte ejendomsmæssige og tekniske forhold. Stk. 3. Ejendomsmæssige forundersøgelser omfatter i denne bekendtgørelse undersøgelser, der beskriver de ejendomsmæssige forhold, herunder ejerskab, ejendommenes beliggenhed, driftsform, lodsejertilslutning, jordpris og deltagernes erstatningsønsker, herunder behovet for erstatningsjord. Stk. 4. Tekniske forundersøgelser omfatter i denne bekendtgørelse undersøgelser, der beskriver tekniske og biologiske forhold af betydning for anlæg af vådområder, herunder jordbundsforhold, topografi, flora og fauna, samt beskriver, hvorledes et projekt kan bidrage til at fremme formålet med denne ordning. Stk. 5. Ved projektansvarlig forstås i denne bekendtgørelse den kommune, der er valgt af en vandoplandsstyregruppe til at være ansvarlig for gennemførelse af et kommunalt vådområdeprojekt i det vandopland, som styregruppen er nedsat for, herunder for den del af projektet, der omfatter arealer beliggende uden for den projektansvarlige kommunes geografiske område.",
      "valid_from": "2010-07-30",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. FødevareErhverv træffer afgørelse efter denne bekendtgørelse. Stk. 2. FødevareErhverv foretager kontrol i forbindelse med administrationen efter denne bekendtgørelse. Kontrolbesøg på stedet som led i den administrative kontrol foretages af FødevareErhverv eller den, FødevareErhverv bemyndiger dertil. Stk. 3. Plantedirektoratet forestår den fysiske kontrol og den efterfølgende regnskabskontrol i henhold til bekendtgørelse om Plantedirektoratets opgaver og beføjelser. Stk.4. FødevareErhverv og Plantedirektoratet kan til brug for kontrollen indhente oplysninger fra andre myndigheder i fornødent omfang i overensstemmelse med landdistriktslovens § 12.",
      "valid_from": "2010-07-30",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ansøgning om tilskud skal indgives til FødevareErhverv gennem Skov- og Naturstyrelsen på et særligt ansøgningsskema, der fås via FødevareErhvervs hjemmeside eller via hjemmesiden www.vandprojekter.dk. Stk. 2. Skov- og Naturstyrelsen kvitterer for ansøgningens modtagelse og kan i forbindelse hermed give tilladelse til at iværksætte projektet. Stk. 3. FødevareErhverv træffer afgørelse om tilsagn eller afslag på ansøgning om tilskud efter indstilling fra Skov- og Naturstyrelsen, jf. §§ 7 og 8. FødevareErhverv fastsætter i tilsagnet det beløb, der gives tilsagn om tilskud for.",
      "valid_from": "2010-07-30",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Hvis tilsagnshaver ønsker reservation af en økonomisk ramme under et eller flere af de i § 2, stk. 1, nr. 3, nævnte virkemidler for gennemførelse af et projekt om tilskud til anlæg af vådområder, skal ansøgning om reservation af økonomiske rammer hertil indgives samtidig med ansøgning om tilskud til anlæg af vådområder. Stk. 2. For projekter, der omfattes af tilsagn om tilskud til anlæg af vådområder, reserverer FødevareErhverv økonomiske rammer, som nævnt i § 2, stk. 1, nr. 3, hvis der er ansøgt herom.",
      "valid_from": "2010-07-30",
      "valid_to": null
    },
    {
      "provision_ref": "4:7",
      "chapter": "4",
      "section": "7",
      "content": "§ 7. Tilskud til forundersøgelser kan kun ydes til projekter, der opfylder de kriterier, der fremgår af § 3 i Miljøministeriets bekendtgørelse nr. 853 af 30. juni 2010 om kriterier for vurdering af kommunale vådområdeprojekter.",
      "valid_from": "2010-07-30",
      "valid_to": null
    },
    {
      "provision_ref": "4:8",
      "chapter": "4",
      "section": "8",
      "content": "§ 8. Tilskud til anlæg af vådområder kan kun ydes til projekter, der opfylder de kriterier, der fremgår af § 4 i Miljøministeriets bekendtgørelse nr. 853 af 30. juni 2010 om kriterier for vurdering af kommunale vådområdeprojekter.",
      "valid_from": "2010-07-30",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Det er en betingelse for tilskud til forundersøgelser, 1) at forundersøgelserne afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 15, 2) at tilsagnshaver indsender udbetalingsanmodning, revisorerklæring, forundersøgelsesrapporter samt udtalelse om gennemførelse rettidigt til FødevareErhverv, jf. § 20, nr. 3, 3) at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og 4) at ansøger afgiver de oplysninger, FødevareErhverv og Skov- og Naturstyrelsen anmoder om til brug for sagsbehandlingen.",
      "valid_from": "2010-07-30",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Det er en betingelse for tilskud til anlæg af vådområder, 1) at de nødvendige tilladelser fra offentlige myndigheder opnås, 2) at projektet afsluttes inden en dato, der fastsættes i tilsagnet af FødevareErhverv, og som efter ansøgning kan ændres, jf. § 15, 3) at tilsagnshaver indsender anmodning om slutudbetaling, revisorerklæring, afsluttende projektrapport samt udtalelse om gennemførelse rettidigt til FødevareErhverv, jf. § 21, stk. 1, nr. 2 og 3, 4) at projektet opretholdes i en periode på mindst 5 år regnet fra datoen, hvor projektet senest skal være afsluttet, 5) at udbetalingsanmodninger med tilhørende originale regnskabsbilag holdes tilgængeligt i mindst 5 år regnet fra datoen for afsluttende udbetaling af tilskud, og 6) at ansøger afgiver de oplysninger, FødevareErhverv og Skov- og Naturstyrelsen anmoder om til brug for sagsbehandlingen.",
      "valid_from": "2010-07-30",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Det er endvidere en betingelse for tilskud til anlæg af vådområder, at tilsagnshaver sikrer, at de i stk. 2 anførte bestemmelser og eventuelle bestemmelser i medfør af § 12 bliver tinglyst som servitut på samtlige ejendomme med arealer inden for projektområdet. I servitutterne skal FødevareErhverv være anført som påtaleberettiget. Stk. 2. Efter projektets gennemførelse skal arealer inden for projektområdet permanent henligge som vådområde og fastholdes som græs- eller naturarealer. Skov, der er etableret forud for indgivelse af ansøgning om tilskud, kan dog opretholdes men kan ikke omfattes af tilsagn om tilskud i medfør af FødevareErhvervs bekendtgørelse om tilskud til fastholdelse af vådområder. For arealer inden for projektområdet gælder endvidere følgende: 1) Arealerne må ikke anvendes til etablering af skov eller energi-, lav- eller stævningsskov. 2) Arealerne må ikke anvendes til dyrkning af afgrøder, herunder ikke anvendes til frøproduktion og til dyrkning af energiafgrøder, prydvækster, pyntegrønt og juletræer, hvilket dog ikke er til hinder for, at græs og anden plantevækst på arealerne kan anvendes til græsning, slæt, rørskær eller lignende. 3) Arealerne må ikke tilføres plantebeskyttelsesmidler. FødevareErhverv kan i særlige tilfælde dispensere fra forbuddet mod tilførsel af plantebeskyttelsesmidler. 4) Arealerne må ikke tilføres gødning, bortset fra den gødning, der efterlades af græssende husdyr. 5) Arealerne må ikke tilføres jordforbedringsmidler. 6) Arealerne må ikke omlægges. 7) Der må ikke tilskudsfodres på arealerne. Mineraler betragtes ikke som tilskudsfoder. FødevareErhverv kan i særlige tilfælde dispensere fra forbuddet mod at tilskudsfodre på arealerne. 8) Aktiviteter, som ejere og forpagtere iværksætter eller tillader på den del af arealerne, der ligger nærmere end 5 meter fra åbne vandløb, søer over 100 m² og kystlinier, skal udføres på en måde, der ikke medfører erosion af nævnte del af arealerne. Afstanden regnes fra vandløbets eller søens øverste kant eller for så vidt angår kystlinier fra årets normale højeste vandstandslinie. FødevareErhverv kan i særlige tilfælde dispensere fra bestemmelsen i 1. pkt. 9) Kontrolmyndigheden skal have adgang til projektområdet i forbindelse med kontrol. 10) Der skal være den adgang til projektområdet, der er nødvendig for at kunne opfylde betingelser vedrørende vedligeholdelse af anlæg. 11) Den naturtype og tilstand, der dannes som følge af de bestemmelser, der tinglyses i medfør af nærværende bekendtgørelse, er ikke omfattet af undtagelsesreglen (1-årsreglen) i § 2, stk. 1 og 3, i bekendtgørelse nr. 1172 af 20. november 2006 om beskyttede naturtyper eller senere bestemmelser, der måtte afløse de nævnte bestemmelser. 12) Den, FødevareErhverv bemyndiger dertil, skal have adgang til udendørs arealer i projektområdet i forbindelse med målinger af effekten af projektet på vandmiljøet og naturen, herunder til at tage jord- og vandprøver. Stk. 3. Biodynamiske præparater, der skal anvendes på jordbrugsbedrifter, der er autoriseret af Demeterforbundet, betragtes i denne bekendtgørelse ikke som plantebeskyttelsesmidler, gødning eller jordforbedringsmidler.",
      "valid_from": "2010-07-30",
      "valid_to": null
    },
    {
      "provision_ref": "5:12",
      "chapter": "5",
      "section": "12",
      "content": "§ 12. FødevareErhverv fastsætter i tilsagnet nærmere betingelser om tilsagnshavers forpligtelse til at informere om den offentlige medfinansiering af projektet og til at offentliggøre oplysninger om projektet på tilsagnshavers hjemmeside eller i relevante dagblade, tidsskrifter eller lignende. Stk. 2. FødevareErhverv kan efter indstilling fra Skov- og Naturstyrelsen fastsætte yderligere betingelser i tilsagnet, herunder at servitutter for projektområdet skal indeholde nærmere anførte bestemmelser, herunder bestemmelser om afvandingsforholdene, vedligeholdelse af anlæg og plantedækket. Der kan dog ikke fastsættes betingelse om, at der ikke må tages slæt på arealerne inden for projektområdet.",
      "valid_from": "2010-07-30",
      "valid_to": null
    },
    {
      "provision_ref": "6:13",
      "chapter": "6",
      "section": "13",
      "content": "§ 13. Tilskud til forundersøgelser kan omfatte 1) udgifter til leje med købsmulighed af udstyr, der er direkte relateret til forundersøgelsesprojektet, 2) udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber, 3) udgifter til information og møder og 4) udgifter til konsulentbistand. Stk. 2. FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse. Stk. 3. Tilskud til forundersøgelser kan ikke omfatte 1) udgifter, som tilsagnshaver har afholdt, inden Skov- og Naturstyrelsen har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt, inden der er givet tilsagn om tilskud, 2) udgifter vedrørende aktiviteter, som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning, 3) udgifter, hvortil der ydes offentlig støtte eller støtte i medfør af anden lovgivning, 4) moms, medmindre denne endeligt bæres af tilsagnshaver, 5) udgifter til forskning og teknologisk udvikling, 6) finansierings- og pengeinstitutomkostninger og 7) udgifter til køb, leje og leasing af brugt udstyr og brugt materiel.",
      "valid_from": "2010-07-30",
      "valid_to": null
    },
    {
      "provision_ref": "6:14",
      "chapter": "6",
      "section": "14",
      "content": "§ 14. Tilskud til anlæg af vådområder kan omfatte 1) udgifter til undersøgelser, 2) udgifter til køb af varer og serviceydelser, herunder konsulentbistand og entreprenørydelser til brug for projektering, 3) udgifter til anlægsarbejder, 4) udgifter ved brug af egne maskiner og lignende, 5) udgifter til løn til personale, der er beskæftiget med projektet, for så vidt disse udgifter ikke normalt finansieres af offentlige institutioner, offentlige virksomheder eller kommunale fællesskaber, 6) udgifter til leje med købsmulighed af udstyr, der er direkte relateret til projektet, 7) udgifter til information og møder og 8) udgifter til tinglysning af vådområdedeklaration, jf. § 11. Stk. 2. Opgørelse af udgifter ved brug af egne maskiner og lignende opgøres med udgangspunkt i de relevante lokale maskinstations- og entreprenørtakster og skal godkendes af FødevareErhverv. Stk. 3. FødevareErhverv kan efter ansøgning godkende andre udgifter end de i stk. 1 anførte som tilskudsberettigede. Det er en betingelse for godkendelse, at FødevareErhverv vurderer, at udgifterne er af væsentlig betydning for projektets gennemførelse. Stk. 4. Tilskud til anlæg af vådområder kan ikke omfatte 1) udgifter, som tilsagnshaver har afholdt, inden Skov- og Naturstyrelsen har givet tilladelse til at iværksætte projektet, jf. § 5, stk. 2, dog hvis en sådan tilladelse ikke er givet udgifter, som tilsagnshaver har afholdt, inden der er givet tilsagn om tilskud. 2) udgifter vedrørende aktiviteter som tilsagnshaver eller en ejer eller forpagter af arealer i projektområdet er forpligtet til at gennemføre i medfør af anden lovgivning, 3) udgifter, hvortil der ydes offentlig støtte eller støtte i medfør af anden lovgivning, 4) moms, medmindre denne endeligt bæres af tilsagnshaver, 5) udgifter til forskning og teknologisk udvikling, 6) finansierings- og pengeinstitutomkostninger, 7) udgifter til køb, leje og leasing af brugt udstyr og brugt materiel og 8) udgifter vedrørende anlægsarbejder på skovarealer og arealer omfattet af fredskovspligt.",
      "valid_from": "2010-07-30",
      "valid_to": null
    },
    {
      "provision_ref": "7:15",
      "chapter": "7",
      "section": "15",
      "content": "§ 15. Ændring af et projekt kan godkendes af FødevareErhverv efter indstilling fra Skov- og Naturstyrelsen. Ansøgning om ændring af et projekt skal godkendes, inden ændringen iværksættes. Stk. 2. Ansøgning efter stk. 1 skal indgives til FødevareErhverv gennem Skov- og Naturstyrelsen på et særligt skema, der fås via FødevareErhvervs hjemmeside eller via hjemmesiden www.vandprojekter.dk. FødevareErhverv træffer afgørelse efter indstilling fra Skov- og Naturstyrelsen. Stk. 3. Tilsagnsbeløbet kan ikke forhøjes i forbindelse med ændringer i projektet.",
      "valid_from": "2010-07-30",
      "valid_to": null
    },
    {
      "provision_ref": "7:16",
      "chapter": "7",
      "section": "16",
      "content": "§ 16. FødevareErhverv kan efter ansøgning tillade, at en anden, der ifølge § 2 kan være tilsagnshaver, indtræder i et tilsagn om tilskud. Den, der indtræder i tilsagnet, indtræder i rettigheder og forpligtelser efter tilsagnet. Stk. 2. Ansøgning efter stk. 1 skal indgives til FødevareErhverv gennem Skov- og Naturstyrelsen på et særligt skema, der fås via FødevareErhvervs hjemmeside eller via hjemmesiden www.vandprojekter.dk. FødevareErhverv træffer afgørelse efter indstilling fra Skov- og Naturstyrelsen.",
      "valid_from": "2010-07-30",
      "valid_to": null
    },
    {
      "provision_ref": "8:17",
      "chapter": "8",
      "section": "17",
      "content": "§ 17. Tilskud til forundersøgelser ydes med op til 100 pct. af de tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet.",
      "valid_from": "2010-07-30",
      "valid_to": null
    },
    {
      "provision_ref": "8:18",
      "chapter": "8",
      "section": "18",
      "content": "§ 18. Tilskud til anlæg af vådområder ydes med op til 100 pct. af de tilskudsberettigede udgifter. De tilskudsberettigede udgifter kan kun omfatte udgifter, der er nødvendige for gennemførelse af projektet.",
      "valid_from": "2010-07-30",
      "valid_to": null
    },
    {
      "provision_ref": "9:19",
      "chapter": "9",
      "section": "19",
      "content": "§ 19. Udbetaling af tilskud sker på grundlag af den projektansvarliges opgørelse over betalte tilskudsberettigede projektudgifter, der skal kunne dokumenteres. Anmodning om udbetaling af tilskud indgives til FødevareErhverv på et særligt skema og vedlægges en erklæring fra en statsautoriseret eller registreret revisor. Skema og formular til erklæring fås via FødevareErhvervs hjemmeside eller via hjemmesiden www.vandprojekter.dk. Stk. 2. Tilskuddet overføres til tilsagnshavers NemKonto.",
      "valid_from": "2010-07-30",
      "valid_to": null
    },
    {
      "provision_ref": "9:20",
      "chapter": "9",
      "section": "20",
      "content": "§ 20. For udbetaling af tilskud til forundersøgelser gælder endvidere følgende: 1) Tilskud udbetales som en samlet udbetaling efter forundersøgelsernes afslutning. 2) Anmodning om udbetaling skal være vedlagt en udtalelse fra Skov- og Naturstyrelsen om, at forundersøgelserne er gennemført i overensstemmelse med tilsagnets indhold. 3) Udbetalingsanmodning, revisorerklæring, forundersøgelsesrapporter samt udtalelse om gennemførelse skal være modtaget i FødevareErhverv senest 6 måneder efter, at forundersøgelserne senest skal være afsluttet. FødevareErhverv kan i særlige tilfælde meddele dispensation fra denne frist.",
      "valid_from": "2010-07-30",
      "valid_to": null
    },
    {
      "provision_ref": "9:21",
      "chapter": "9",
      "section": "21",
      "content": "§ 21. For udbetaling af tilskud til anlæg af vådområder gælder endvidere følgende: 1) Tilskud til anlæg af vådområder kan udbetales i to rater. 50 pct. kan udbetales, når halvdelen af projektudgifterne er betalt, og 50 pct. kan udbetales, når projektet er endelig afsluttet. 2) Anmodning om slutudbetaling skal være vedlagt en udtalelse fra Skov- og Naturstyrelsen om, at projektet er gennemført i overensstemmelse med tilsagnets indhold samt afsluttende projektrapport, som redegør for de aktiviteter, der er gennemført i forbindelse med projektet, og redegør for, hvorledes informationsforpligtelsen er opfyldt, jf. § 12, stk. 1. 3) Anmodning om slutudbetaling, revisorerklæring, projektrapport samt udtalelse om gennemførelse skal være modtaget i FødevareErhverv senest 6 måneder efter, at projektet senest skal være afsluttet. FødevareErhverv kan i særlige tilfælde meddele dispensation fra denne frist. Stk. 2. Anmodning om udbetaling af første rate, jf. stk. 1, nr. 1, skal være vedlagt en statusrapport, der indeholder en beskrivelse af de aktiviteter, der indtil videre er gennemført i forbindelse med projektet.",
      "valid_from": "2010-07-30",
      "valid_to": null
    },
    {
      "provision_ref": "10:22",
      "chapter": "10",
      "section": "22",
      "content": "§ 22. Tilsagnshaver skal i hele perioden, hvor betingelserne for tilskud skal være opfyldt, på forlangende afgive erklæring til FødevareErhverv om, hvorvidt betingelserne for tilskud fortsat opfyldes. Stk. 2. Tilsagnshaver er i hele perioden, hvor betingelserne for tilskud skal være opfyldt, forpligtet til uden ugrundet ophold skriftligt at give FødevareErhverv meddelelse om forhold, der kan medføre bortfald af tilsagn om tilskud eller tilbagebetaling af tilskud efter § 23.",
      "valid_from": "2010-07-30",
      "valid_to": null
    },
    {
      "provision_ref": "11:23",
      "chapter": "11",
      "section": "23",
      "content": "§ 23. Tilsagn om tilskud bortfalder, hvis 1) tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) tilsagnshaver tilsidesætter sine pligter efter landdistriktslovens § 11, stk. 2, 3) tilsagnshaver ikke opfylder sin underretningspligt efter § 22, 4) projektet ikke gennemføres i overensstemmelse med tilsagnet, eller 5) betingelserne for tilskud ikke opfyldes. Stk. 2. I de i stk. 1 nævnte tilfælde træffer FødevareErhverv afgørelse om tilbagebetaling af tilskud. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg. Rentetillægget udgør dog mindst 50 kr. Stk. 3. FødevareErhverv aflyser de servitutter, der er tinglyst i medfør af § 11, hvis projektet ikke gennemføres.",
      "valid_from": "2010-07-30",
      "valid_to": null
    },
    {
      "provision_ref": "12:24",
      "chapter": "12",
      "section": "24",
      "content": "§ 24. FødevareErhverv anerkender følgende begivenheder som force majeure: 1) Ekspropriation, hvis en sådan ekspropriation ikke kunne forudses på tidspunktet for tilsagnshavers modtagelse af tilsagnet. 2) En alvorlig naturkatastrofe, som i væsentlig grad berører arealer inden for projektområdet. Stk. 2. Det er en betingelse for anerkendelse af force majeure i konkrete tilfælde, at de indtrufne begivenheder forhindrer opfyldelse af de forpligtelser, i forhold til hvilke der påberåbes force majeure, og at tilsagnshaver ikke uden uforholdsmæssige opofrelser kunne have sikret sig herimod. Stk. 3. FødevareErhverv kan i ganske særlige tilfælde anerkende andre begivenheder som force majeure end de, der er nævnt i stk. 1.",
      "valid_from": "2010-07-30",
      "valid_to": null
    },
    {
      "provision_ref": "12:25",
      "chapter": "12",
      "section": "25",
      "content": "§ 25. Hvis tilsagnshaver ønsker at påberåbe sig force majeure, skal dette meddeles FødevareErhverv skriftligt senest 10 arbejdsdage efter det tidspunkt, hvor tilsagnshaver er i stand til at gøre det. Meddelelsen skal være vedlagt fyldestgørende dokumentationsmateriale.",
      "valid_from": "2010-07-30",
      "valid_to": null
    },
    {
      "provision_ref": "13:26",
      "chapter": "13",
      "section": "26",
      "content": "§ 26. Afgørelser, truffet af FødevareErhverv i medfør af denne bekendtgørelse, kan påklages til ministeren for fødevarer, landbrug og fiskeri. Stk. 2. Klagen skal indgives gennem FødevareErhverv. Klagen skal være modtaget i FødevareErhverv senest 4 uger efter modtagelsen af den afgørelse, klagen vedrører. Stk. 3. FødevareErhverv indhenter en udtalelse fra Skov- og Naturstyrelsen i forbindelse med klager over afgørelser, der er truffet efter indstilling fra Skov- og Naturstyrelsen. Stk. 4. FødevareErhverv kan genoptage en sag, efter at der er indgivet klage.",
      "valid_from": "2010-07-30",
      "valid_to": null
    },
    {
      "provision_ref": "14:27",
      "chapter": "14",
      "section": "27",
      "content": "§ 27. Bekendtgørelsen træder i kraft den 5. august 2010.",
      "valid_from": "2010-07-30",
      "valid_to": null
    }
  ],
  "definitions": [
    {
      "term": "vandoplande",
      "definition": "i denne bekendtgørelse de vandoplande, der er identificeret til vådområdeindsatsen i de statslige vandplaner, der er offentliggjort eller vedtaget af miljøministeren eller i de efterfølgende kommunale handleplaner",
      "source_provision": "2:3"
    }
  ]
}
