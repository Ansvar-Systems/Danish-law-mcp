{
  "id": "2024:1745",
  "type": "statute",
  "title": "Bekendtgørelse om museer mv.",
  "short_name": "BEK H#LOKDOK04",
  "status": "in_force",
  "issued_date": "2024-12-30",
  "url": "https://www.retsinformation.dk/eli/lta/2024/1745/xml",
  "description": "Retsinformation source. DocumentId=AK002300; AccessionNumber=B20240174505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Statslige hovedmuseer er forpligtet til at yde museumsfaglig bistand til de øvrige statslige museer samt statsanerkendte museer, jf. museumslovens § 12. Stk. 2. Omfanget og karakteren af bistanden i henhold til stk. 1, herunder udførelse af konserveringsopgaver, fastlægges af Slots- og Kulturstyrelsen. For det naturhistoriske område fastlægges bistandens omfang og karakter i samråd med Uddannelses- og Forskningsministeriet."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Museets ansvarsområde, jf. museumslovens § 14, stk. 1, nr. 2, skal være afgrænset emnemæssigt, tidsmæssigt og så vidt muligt geografisk. Stk. 2. Et museum kan ansøge museumsnævnet om godkendelse af ændring i museets ansvarsområde, jf. museumslovens § 14, stk. 1, nr. 2. Ansøgningen skal indsendes til Slots- og Kulturstyrelsen og vurderes på baggrund af følgende kriterier: 1) Om ansvarsområdet fortsat bidrager til et sammenhængende og mangfoldigt museumsvæsen, jf. museumslovens § 13, stk. 1, og er væsentligt og ikke i forvejen dækket af andre statslige og statsanerkendte museer med henblik på at sikre arbejdsdeling og koordinering mellem museerne, jf. museumslovens § 14, stk. 1, nr. 2. 2) Hvorvidt museets samling i tilstrækkeligt omfang repræsenterer ansvarsområdet, herunder sammenholdt med, om ansvarsområdet allerede er tilstrækkeligt repræsenteret i andre statslige og statsanerkendte museers samlinger. 3) Hvorvidt ændringen i ansvarsområdet vil tilføre aktualitet og mangfoldighed til det samlede museumsvæsen med henblik på at understøtte et dynamisk museumsvæsen, som afspejler samfundsudviklingen. Stk. 3. Ansøgning om godkendelse af ændring i ansvarsområdet skal indeholde en begrundelse samt en redegørelse for, hvorledes et ændret ansvarsområde vil opfylde kriterierne i stk. 2, nr. 1-3. Ansøgningen skal desuden indeholde en redegørelse for, at museets samling i tilstrækkelig grad understøtter ændringen i ansvarsområdet samt dokumentation herfor."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Det påhviler museets bestyrelse at meddele Slots- og Kulturstyrelsen, hvem der varetager den daglige ledelse af museet."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Til kontrol af museets opfyldelse af minimumskravene til besøgstal, indtægter og fagfællebedømte forskningspublikationer, jf. museumslovens § 14, stk. 1, nr. 4-6, opgøres museets data på samme måde som til beregning af variable tilskud i henhold til § 10, stk. 2-3."
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Vilkåret i museumslovens § 14, stk. 1, nr. 7, om høj kvalitet vedrører varetagelse af opgaverne samlingsudvikling, vidensudvikling og formidling. Stk. 2. Høj kvalitet inden for samlingsudvikling vurderes på baggrund af følgende kriterier: 1) Museet indsamler genstande, kunstværker, præparater og anden dokumentation inden for sit ansvarsområde. 2) Museets indsamling er forskningsbaseret og koordineret med de øvrige statslige og statsanerkendte museer. 3) Museet registrerer sin samling og anden dokumentation snarest muligt efter indsamlingen. 4) Museets samling har en tilstrækkelig bevaringstilstand. Stk. 3. Høj kvalitet inden for vidensudvikling vurderes på baggrund af følgende kriterier: 1) Museet forsker inden for sit ansvarsområde. 2) Museets forskning opfylder OECD’s kernekriterier for forskning. 3) Museet publicerer sin forskning nationalt og internationalt. Stk. 4. Høj kvalitet inden for formidling vurderes på baggrund af følgende kriterier: 1) Museet formidler sit ansvarsområde forskningsbaseret og differentieret i forhold til forskellige målgrupper og formidlingsformer. 2) Museet har tilstrækkelige rammer, herunder bygningsmæssige, til at kunne arbejde professionelt med formidling."
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Vilkåret i museumslovens § 14, stk. 1, nr. 9, om, at museerne skal have de nødvendige rammer til at opbevare samlingen forsvarligt, indebærer følgende: 1) Museet skal have tilstrækkelige bevaringsforhold for sin samling, herunder i magasiner og udstillinger. 2) Museet skal have forsvarlig sikring af sin samling, herunder opsyn og forsvarlige installationer, som sikrer mod tyveri, brand, hærværk og klimaskader."
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Udskillelse af genstande, kunstværker og anden dokumentation fra museets samling til andre end statslige museer eller statsanerkendte museer kan kun ske med Slots- og Kulturstyrelsens godkendelse. Styrelsen kan give tilladelse til udskillelse, når særlige omstændigheder taler derfor."
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Indberetninger af museets registreringer til det centrale register over kulturhistorie og kunst samt oplysninger til registret over arkæologiske lokaliteter og fundsteder skal være gennemført snarest muligt efter registreringen. Museets indberetning til de centrale registre skal udformes i overensstemmelse med Slots- og Kulturstyrelsens retningslinjer herfor."
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Vederlagsfri skolebesøg som led i undervisningen omfatter 1) elever i grundskole, 2) elever og kursister på uddannelser til unge og 3) kursister på almene voksenuddannelser. Stk. 2. Museet kan kræve, at sådanne besøg anmeldes forud, og at de begrænses til en nærmere fastsat del af museets åbningstid."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Slots- og Kulturstyrelsen fastsætter i henhold til museumslovens § 13 a-d det årlige statslige driftstilskud til statsanerkendte museer. Stk. 2. Det årlige statslige driftstilskud fastsættes på baggrund af bevillingen, der er afsat på finansloven til formålet. På finansloven fastsættes takster for grundtilskud i kategori 1-5 samt prioritetstilskud, som ydes af kulturministeren. Den resterende del af bevillingen anvendes til variable tilskud efter følgende fordeling 1) 30 pct. anvendes til variable tilskud fordelt efter parameteret besøgstal, 2) 30 pct. anvendes til variable tilskud fordelt efter parameteret besøgstal for børn og unge, 3) 30 pct. anvendes til variable tilskud fordelt efter parameteret indtægter, og 4) 10 pct. anvendes til variable tilskud fordelt efter parameteret antal fagfællebedømte forskningspublikationer. Stk. 3. Ved beregning af variable tilskud i henhold til museumslovens § 13 c, stk. 1 og 2, inddeles museernes indberetninger i rangorden, hvor de højeste indberetninger på hvert parameter særskilt udløser det højeste variable tilskud. Inden for hvert parameter inddeles museernes indberetninger i intervaller af hver fem pct. af museerne, hvor de højeste intervaller får de højeste tilskud. Et variabelt tilskud tildeles museer i øverste halvdel på hvert tilskudsudløsende parameter. Stk. 4. Ved beregning af variable tilskud kan Slots- og Kulturstyrelsen, efter anmodning fra et statsanerkendt museum, undlade at medtage museets data for de tilskudsudløsende parametre, jf. museumslovens § 13 c, stk. 1, fra et eller flere af de seneste tre afsluttede hele kalenderår, såfremt der inden for det eller de pågældende år er tale om ekstraordinære forhold på museet, jf. museumslovens § 13 c, stk. 2. Ekstraordinære forhold skal være forhold af større karakter, herunder hel eller delvis nedlukning på grund af ombygning eller flytning eller større og helt uforudsete forhold uden for museets kontrol."
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Museumsnævnet træffer afgørelse om indplacering i en grundtilskudskategori 1-5 på baggrund af en samlet faglig, skønsmæssig vurdering af betydningen af museets samling. Museumsnævnet kan træffe afgørelse om at indplacere i en lavere eller højere grundtilskudskategori end den, som museet er indplaceret i efter museumslovens § 13 b, stk. 1. Museumsnævnet kan desuden træffe afgørelse om at fastholde indplacering i en grundtilskudskategori efter museumslovens § 13 b, stk. 1. Museumsnævnet kan indplacere nye enheder, der opstår som følge af museers fusion eller spaltning, jf. museumslovens § 13 b, stk. 2, i både tilsvarende, højere og lavere grundtilskudskategorier end den, museet eller museerne var indplaceret i forud for fusion eller spaltning. Stk. 2. Vurderingen af samlingens betydning foretages med udgangspunkt i museets ansvarsområde. Stk. 3. For museer med et ansvarsområde inden for nyere tids kulturhistorie, arkæologi og/eller naturhistorie vurderes samlingen efter, om samlingen i overensstemmelse med museets ansvarsområde er indsamlet lokalt, regionalt, nationalt eller internationalt. Har samlingen et væsentligt antal genstande af særlig betydning, som giver samlingen en større betydning end samlingens geografiske indsamlingsområde, kan museet placeres i en højere grundtilskudskategori. Stk. 4. For museer med et ansvarsområde inden for kunsthistorie vurderes kunstsamlingen på baggrund af dens 1) repræsentativitet inden for museets ansvarsområde, 2) betydning for den samlede kunsthistorie og 3) betydning i relation til kunstsamlinger på øvrige statsanerkendte museer. Stk. 5. På baggrund af stk. 4 inddeles museernes kunstsamlinger i trin 1-5 med stigende betydning, jf. i øvrigt § 15, stk. 1, nr. 2."
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I grundtilskudskategori 1 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen overvejende er indsamlet lokalt med udgangspunkt i et ansvarsområde, som er geografisk afgrænset til én kommune. 2) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 1."
    },
    {
      "provision_ref": "3:13",
      "chapter": "3",
      "section": "13",
      "content": "§ 13. I grundtilskudskategori 2 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen overvejende er indsamlet regionalt med udgangspunkt i et ansvarsområde, som er geografisk afgrænset til to eller flere kommuner. 2) Museer som opfylder betingelserne i § 12, nr. 1, og som i deres samling har et væsentligt antal genstande af særlig betydning, jf. § 11, stk. 3, 2. pkt. 3) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 2."
    },
    {
      "provision_ref": "3:14",
      "chapter": "3",
      "section": "14",
      "content": "§ 14. I grundtilskudskategori 3 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen er indsamlet nationalt med udgangspunkt i et nationalt ansvarsområde, eller når samlingen rummer et væsentligt antal genstande af særlig betydning for Danmarks kultur- og naturarv. 2) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 3."
    },
    {
      "provision_ref": "3:15",
      "chapter": "3",
      "section": "15",
      "content": "§ 15. I grundtilskudskategori 4 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen opfylder kriterierne for indplacering i grundtilskudskategori 3, jf. § 14, nr. 1, og dækker et særligt museumsfagligt speciale med væsentlig betydning for forståelsen af centrale områder i samfundsudviklingen og Danmarks kultur- og naturarv. 2) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 3 og placeres på trin 4, fordi samlingen dækker et særligt museumsfagligt speciale med væsentlig betydning for forståelsen af centrale områder i samfundsudviklingen og Danmarks kulturarv."
    },
    {
      "provision_ref": "3:16",
      "chapter": "3",
      "section": "16",
      "content": "§ 16. I grundtilskudskategori 5 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen opfylder kriterierne for indplacering i grundtilskudskategori 3, jf. § 14, nr. 1, og når samlingen er delvist indsamlet internationalt med udgangspunkt i museets ansvarsområde. 2) Museer med et ansvarsområde inden for kunsthistorie, når kunstsamlingens betydning på baggrund af stk. 4 og 5, vurderes at være på trin 5. 3) Museer, hvis samling opfylder kriterierne i nr. 1 eller 2, og i væsentligt omfang er genstand for kontinuerlig international museumsfaglig interesse, herunder at samlingen er genstand for internationale forsknings- og formidlingssamarbejder."
    },
    {
      "provision_ref": "3:17",
      "chapter": "3",
      "section": "17",
      "content": "§ 17. For museer med ansvarsområder inden for flere faglige kategorier (nyere tids kulturhistorie, arkæologi, naturhistorie og/eller kunsthistorie) foretages indplaceringen i grundtilskudskategori, jf. §§ 12-16, på baggrund af en helhedsvurdering af museets samling, foretaget på grundlag af særskilte vurderinger af samlingens betydning inden for ansvarsområdets enkelte faglige kategorier, jf. § 11, stk. 3-5."
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Ansøgning om ændret indplacering i grundtilskudskategori, jf. museumslovens § 13 b, stk. 3 og 4, skal indsendes til Slots- og Kulturstyrelsen, som sekretariatsbetjener museumsnævnet. Stk. 2. Ansøgningen skal indeholde en begrundelse for den ændrede indplacering, herunder hvorfor vurderingen af samlingens betydning skal ændres, med udgangspunkt i kriterierne i §§ 11-17, og set i relation til samlingerne på øvrige statsanerkendte museer. Begrundelsen skal ledsages af en beskrivelse af museets samling og samlingens betydning med henvisning til museets ansvarsområde, jf. museumslovens § 14, stk. 1, nr. 2, og i relation til samlingerne på øvrige statsanerkendte museer, samt dokumentation herfor. Stk. 3. Museer kan genansøge, såfremt der er sket væsentlige ændringer i museets samling. Stk. 4. Museumsnævnets afgørelse om ændring eller fastholdelse af indplacering i grundtilskudskategori vil have virkning fra førstkommende kalenderår."
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Statsanerkendte museer i grundtilskudskategori 1-3 kan ansøge om tilskud ydet i henhold til museumslovens § 17 b, stk. 1, til udvikling af museumsområdet. Museerne kan ansøge i samarbejde med alle statsanerkendte og statslige museer samt andre relevante samarbejdspartnere."
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Besøgstal omfatter betalende og ikke-betalende 1) besøgende i museets udstillinger, jf. stk. 2-5, 2) deltagere i museets faglige arrangementer på eller uden for museet, jf. stk. 6 og 7, og 3) deltagere i museets undervisning af skoleelever, jf. stk. 8, som har indløst billet til museets udstillinger, et arrangement eller undervisning. En indløst billet kan kun indgå i ét museums besøgstal. Stk. 2. Museets udstillinger omfatter fysisk afgrænset kurateret formidling af museets samling eller af indlånte udstillinger eller genstande med relevans for museets ansvarsområde på museets udstillingssteder, midlertidige udstillinger i udstillingscontainere og lignende samt indhegnede udendørs udstillinger, hvor der billetteres. Stk. 3. Udstillingerne skal være omtalt på museets hjemmeside i det år, hvor besøgstallet indregnes. Stk. 4. Udstillinger i museets butik eller café, plancheudstillinger og kunstværker i det offentlige rum samt historiske bygninger, ruiner, haver, butikker mv. uden udstillinger af museets samling betragtes ikke som udstillinger omfattet af stk. 1, nr. 1. Stk. 5. Udstillinger skal være museets egne, men museet kan medtælle andre organisationers udstillinger, hvis museet har indgået en samdrifts- eller samarbejdsaftale med en anden organisation, hvoraf det fremgår, at museet er ansvarlig for drift og udvikling af udstillingsstedet. Udstillingsstedet skal dertil formidle museets samling og ansvarsområde og drives i henhold til museumsloven. Besøgstallet kan ikke indgå i optællingen, hvis organisationen modtager statslige drifts- eller aktivitetstilskud til samme formål fra andre ministerier. Stk. 6. Faglige arrangementer og undervisningstilbud på og uden for museet er tidsafgrænsede arrangementer, som formidler museets ansvarsområde. Oplysninger om arrangementer og undervisning skal være omtalt på museets hjemmeside og være arrangeret af museet selv. Hvis museet er medarrangør, skal formidlingen af museets ansvarsområde være det primære i arrangementet eller undervisningen. Museets personale eller frivillige skal være tilstede ved arrangementet. Faglige arrangementer omfatter bl.a. foredrag, forløb på andre institutioner, byvandringer og lignende. Stk. 7. Faglige arrangementer uden for museet omfatter ikke udstillinger i det offentlige rum, på et bibliotek, i et indkøbscenter, i en park eller lignende. Stk. 8. Deltagere i museets undervisning omfatter elever omfattet af § 9, som har deltaget i undervisning forestået af museet på eller uden for museet."
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Antal besøgende børn og unge omfatter børn og unge, som har indløst billet til udstillinger, arrangementer og undervisning, jf. § 20, og som er under 18 år."
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Indtægter omfatter entréindtægter, jf. stk. 2, tilskud, jf. stk. 3, samt indtægter fra salg m.v., jf. stk. 4 og 5, som er bogført som indtægter i museets årsregnskab, og som opfylder betingelserne for momsfritagelse i henhold til momslovgivningen. Stk. 2. Entréindtægter omfatter brugernes betaling for adgang til museets udstillinger, herunder betaling for årskort og medlemskab af museumsklub, og betaling for deltagelse i omvisninger, foredrag og arrangementer m.v., som har tilknytning til museets ansvarsområde. Stk. 3. Tilskud omfatter tilskud, donationer, arv og gaver fra 1) statslige myndigheder, dog ikke driftstilskud fra Kulturministeriet ydet i henhold til museumsloven og anlægstilskud, 2) kommunale myndigheder, 3) regioner, 4) offentlige selskaber og virksomheder, 5) Nordisk Ministerråd, EU, multilaterale organisationer og myndigheder i andre lande, 6) private selskaber og virksomheder, 7) fonde og foreninger, herunder museumsforeninger, og 8) privatpersoner. Stk. 4. Indtægter omfatter indtægter fra salg af særudstillinger og lignende, som er udviklet til museets eget brug, herunder i samarbejde med andre museer m.v. Stk. 5. Indtægter omfatter endvidere betaling fra andre institutioner og virksomheder m.v. for vidensformidling i tilknytning til museets ansvarsområde og museale kerneopgaver udført af museets ansatte."
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Fagfællebedømte forskningspublikationer omfatter publicerede artikler og monografier om emner inden for museets ansvarsområde og inden for formidling, bevaring og museologi. Forskningen skal opfylde OECD’s kernekriterier for forskning. En publikation indgår i museets indberetning i det år, den publiceres. Stk. 2. Fagfællebedømmelsen skal foreligge i form af en skriftlig vurdering, der godtgør publikationens videnskabelige kvalitet, foretaget af én eller flere bedømmere, hvoraf mindst én skal være ekstern i forhold til museet og forlaget, mindst én være ekspert inden for området og mindst én som minimum have forskningskompetence på ph.d.-niveau. Stk. 3. Fagfællebedømte forskningspublikationer omfatter desuden afhandlinger om emner inden for museets ansvarsområde og inden for formidling, bevaring og museologi, som har tildelt forfatteren en ph.d.- eller doktorgrad. Stk. 4. Mindst én af publikationens forfattere skal være ansat af museet eller lønnet helt eller delvist af museets midler, i den periode, hvor publikationen udarbejdes, og på det tidspunkt, hvor fagfællebedømmelsen afsluttes. Når museer samarbejder om publikationer, som opfylder kravene, kan disse medregnes af flere museer. Stk. 5. En publikation kan uanset antal forfattere og publikationsform kun medregnes i museets opgørelse som én, bortset fra ph.d.- og doktorafhandlinger, som kan medregnes som tre publikationer. Artikler i antologier kan medregnes særskilt, hvis de er særskilt fagfælledømt. Stk. 6. Museet skal indsamle dokumentation for fagfællebedømmelse og publicering af forskningspublikationer, som indgår i museets opgørelse. Dokumentation af fagfællebedømmelse kan ske gennem fornøden dokumentation for, at publicering i et bestemt videnskabeligt tidsskrift eller af et bestemt videnskabeligt forlag vil opfylde kravene i stk. 2."
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Museet skal til enhver tid have en aktuel beskrivelse af metoder og arbejdsgange til opgørelse af besøgstal, jf. § 20, besøgstal for børn og unge, jf. § 21, indtægter, jf. § 22, og fagfællebedømte forskningspublikationer, jf. § 23, til brug for revisors kontrol, jf. § 26, stk. 1. Beskrivelsen skal være dækkende og som minimum omfatte de anvendte systemer, dataoverførsel og intern kontrol."
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Den godkendte revisor, som foretager revision af museets årsregnskab, skal årligt foretage kontrol af tilstedeværelsen af og forretningsgange vedrørende museets samling (samlingsrevision). Stk. 2. Revisor skal gøre sig bekendt med museets accessions- og registreringsprocedure, samt hvor de enkelte dele af samlingen befinder sig. Revisor skal påse, at registrering af museets samling sker på en sådan måde, at der sikres en entydig sammenhæng mellem genstand, kunstværk og anden dokumentation og museets registrering. Samlingsrevisionen omfatter museets egen samling, herunder uddeponerede genstande. Stk. 3. På grundlag af museets samlingsregister bestemmer revisor, hvilke numre (mindst 20) der skal udtages til samlingsrevision. Revisor oplyser først ved fremmøde på museet, hvilke numre der er udtaget. Stk. 4. Fra museets samling (magasin, udstilling m.m.) udvælger revisor mindst fem genstande, hvortil registreringen skal forevises. Stk. 5. Samlingsrevisionen afrapporteres i revisionsprotokollatet til museets årsregnskab."
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Museets opgørelse af besøgstal, besøgstal for børn og unge, indtægter og antal fagfællebedømte forskningspublikationer, jf. §§ 20-23, skal være kontrolleret af en godkendt revisor og ved indberetning til Slots- og Kulturstyrelsen være ledsaget af en erklæring fra en godkendt revisor. Erklæringen skal afgives i en form fastlagt af Slots- og Kulturstyrelsen. Stk. 2. Museet skal på forlangende indsende dokumentation for opgørelsen af fagfællebedømte forskningspublikationer til Slots- og Kulturstyrelsen. Oplysningerne kan anvendes til stikprøvekontrol. Museet skal opbevare dokumentationen i mindst fem år."
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Til brug for Slots- og Kulturstyrelsens tilsyn med, at museet løser opgaverne i museumslovens § 2 og opfylder vilkårene i museumslovens § 14, stk. 1, nr. 1-3 og 7-15, skal museet indberette nøgletal og indikatorer i henhold til styrelsens retningslinjer. Stk. 2. Slots- og Kulturstyrelsen kan anmode museet om indberetning af oplysninger til brug for statistiske formål. Stk. 3. Museets indberetninger skal afgives i en form fastlagt af Slots- og Kulturstyrelsen. Stk. 4. Museet skal på forlangende indsende dokumentation for de indberettede oplysninger til brug for Slots- og Kulturstyrelsens tilsyn. Museet skal opbevare dokumentationen i mindst fem år."
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Slots- og Kulturstyrelsen kan anvende indberetninger fra de statsanerkendte museers henholdsvis besøgstal, besøgstal for børn og unge, indtægter og fagfællebedømte forskningspublikationer for årene 2019-2024 til bestemmelse af størrelsen af det variable tilskud, jf. museumslovens § 13 c, stk. 1, og til vurdering af opfyldelse af vilkår i museumslovens § 14, stk. 1, nr. 4-6, i perioden 1. januar 2025 til 1. januar 2029."
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Slots- og Kulturstyrelsen kan anmode statsanerkendte museer om at indberette budget- og regnskabsoplysninger i henhold til styrelsens nærmere retningslinjer."
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Slots- og Kulturstyrelsen fastsætter de nærmere betingelser, herunder bl.a. ansøgningsfrister, minimums-beløbsgrænse for forsikringsværdien samt sikringsmæssige krav, for at staten påtager sig den forsikringsmæssige risiko efter museumslovens § 32, stk. 1. Stk. 2. Kulturministeren nedsætter et sikringsudvalg, der bl.a. skal have til opgave at rådgive om de forhold, der er nævnt i stk. 1."
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Bekendtgørelsen træder i kraft den 1. januar 2025. Stk. 2. Bekendtgørelse nr. 333 af 25. februar 2021 om museer mv. ophæves."
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Ved beregning af variable tilskud i tilskudsåret 2025, anvendes museernes indberettede data for 2019, 2020, 2021, 2022 og 2023. Fra og med tilskudsåret 2026 anvendes museernes indberettede data for de seneste tre afsluttede kalenderår i henhold til museumslovens § 13 c, stk. 2. Stk. 2. For at opnå en gradvis indfasning af de nye statslige driftstilskud i tilskudsårene 2025-2028 fastsættes tilskuddene på følgende måde: 1) Driftstilskud i 2025 fastsættes på grundlag af museets statslige driftstilskud i 2024 (prisopregnet til 2025-PL) og på grundlag af en foreløbig beregning af museets driftstilskud for 2025 i henhold til museumslovens § 13 a-d. Hvis museet står til at modtage et lavere driftstilskud i 2025 end i 2024, fratrækkes en fjerdedel af differencen mellem de to beløb fra museets driftstilskud i 2024. Resultatet heraf udgør museets statslige driftstilskud for 2025. Hvis museet står til at modtage et højere driftstilskud i 2025 end i 2024, fastsættes driftstilskuddet for 2025 ved at lægge følgende tre elementer sammen: a) Størrelsen på driftstilskuddet i 2024 (2025-PL). b) En fjerdedel af den positive difference mellem driftstilskuddet i 2024 (2025-PL) og det foreløbigt beregnede tilskud for 2025 i henhold til museumslovens § 13 a-d. c) Museets forholdsmæssige andel af den resterende del af den samlede bevilling til drift af statsanerkendte museer, baseret på differencen mellem museets driftstilskud i 2024 (2025-PL) og det foreløbigt beregnede tilskud for 2025 i henhold til museumslovens § 13 a-d. 2) Driftstilskud i 2026 fastsættes på grundlag af museets statslige driftstilskud i 2025 (prisopregnet til 2026-PL) og på grundlag af en foreløbig beregning af museets driftstilskud for 2026 i henhold til museumslovens § 13 a-d. Hvis museet står til at modtage et lavere driftstilskud i 2026 end i 2025, fratrækkes en tredjedel af differencen mellem de to beløb fra museets driftstilskud for 2025. Resultatet heraf udgør museets statslige driftstilskud for 2026. Hvis museet står til at modtage et højere driftstilskud i 2026 end i 2025, lægges en tredjedel af differencen mellem de to beløb til museets tilskud for 2025. Resultatet heraf udgør museets statslige driftstilskud for 2026. 3) Driftstilskud i 2027 fastsættes på grundlag af museets statslige driftstilskud i 2026 (prisopregnet til 2027-PL) og på grundlag af en foreløbig beregning af museets driftstilskud for 2027 i henhold til museumslovens § 13 a-d. Hvis museet står til at modtage et lavere driftstilskud i 2027 end i 2026, fratrækkes halvdelen af differencen mellem de to beløb fra museets driftstilskud i 2026. Resultatet heraf udgør museets statslige driftstilskud for 2027. Hvis museet står til at modtage et højere driftstilskud i 2027 end i 2026, lægges halvdelen af differencen mellem de to beløb til museets driftstilskud for 2026. Resultatet heraf udgør museets statslige driftstilskud for 2027. 4) Driftstilskud i 2028 beregnes i henhold til museumslovens § 13 a-d."
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Museer, som i 2024 har haft gratis adgang til alle museets udstillingssteder, og som ved bekendtgørelsens ikrafttræden ikke kan opgøre og indberette besøgstal på baggrund af antal indløste billetter i henhold til § 20 og § 21, kan i 2025 og 2026 opgøre og indberette besøgstal i henhold til Danmarks Statistiks vejledning til indberetning af besøgstal til museumsstatistikken."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Statslige hovedmuseer er forpligtet til at yde museumsfaglig bistand til de øvrige statslige museer samt statsanerkendte museer, jf. museumslovens § 12. Stk. 2. Omfanget og karakteren af bistanden i henhold til stk. 1, herunder udførelse af konserveringsopgaver, fastlægges af Slots- og Kulturstyrelsen. For det naturhistoriske område fastlægges bistandens omfang og karakter i samråd med Uddannelses- og Forskningsministeriet.",
      "valid_from": "2024-12-30",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Museets ansvarsområde, jf. museumslovens § 14, stk. 1, nr. 2, skal være afgrænset emnemæssigt, tidsmæssigt og så vidt muligt geografisk. Stk. 2. Et museum kan ansøge museumsnævnet om godkendelse af ændring i museets ansvarsområde, jf. museumslovens § 14, stk. 1, nr. 2. Ansøgningen skal indsendes til Slots- og Kulturstyrelsen og vurderes på baggrund af følgende kriterier: 1) Om ansvarsområdet fortsat bidrager til et sammenhængende og mangfoldigt museumsvæsen, jf. museumslovens § 13, stk. 1, og er væsentligt og ikke i forvejen dækket af andre statslige og statsanerkendte museer med henblik på at sikre arbejdsdeling og koordinering mellem museerne, jf. museumslovens § 14, stk. 1, nr. 2. 2) Hvorvidt museets samling i tilstrækkeligt omfang repræsenterer ansvarsområdet, herunder sammenholdt med, om ansvarsområdet allerede er tilstrækkeligt repræsenteret i andre statslige og statsanerkendte museers samlinger. 3) Hvorvidt ændringen i ansvarsområdet vil tilføre aktualitet og mangfoldighed til det samlede museumsvæsen med henblik på at understøtte et dynamisk museumsvæsen, som afspejler samfundsudviklingen. Stk. 3. Ansøgning om godkendelse af ændring i ansvarsområdet skal indeholde en begrundelse samt en redegørelse for, hvorledes et ændret ansvarsområde vil opfylde kriterierne i stk. 2, nr. 1-3. Ansøgningen skal desuden indeholde en redegørelse for, at museets samling i tilstrækkelig grad understøtter ændringen i ansvarsområdet samt dokumentation herfor.",
      "valid_from": "2024-12-30",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Det påhviler museets bestyrelse at meddele Slots- og Kulturstyrelsen, hvem der varetager den daglige ledelse af museet.",
      "valid_from": "2024-12-30",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Til kontrol af museets opfyldelse af minimumskravene til besøgstal, indtægter og fagfællebedømte forskningspublikationer, jf. museumslovens § 14, stk. 1, nr. 4-6, opgøres museets data på samme måde som til beregning af variable tilskud i henhold til § 10, stk. 2-3.",
      "valid_from": "2024-12-30",
      "valid_to": null
    },
    {
      "provision_ref": "2:5",
      "chapter": "2",
      "section": "5",
      "content": "§ 5. Vilkåret i museumslovens § 14, stk. 1, nr. 7, om høj kvalitet vedrører varetagelse af opgaverne samlingsudvikling, vidensudvikling og formidling. Stk. 2. Høj kvalitet inden for samlingsudvikling vurderes på baggrund af følgende kriterier: 1) Museet indsamler genstande, kunstværker, præparater og anden dokumentation inden for sit ansvarsområde. 2) Museets indsamling er forskningsbaseret og koordineret med de øvrige statslige og statsanerkendte museer. 3) Museet registrerer sin samling og anden dokumentation snarest muligt efter indsamlingen. 4) Museets samling har en tilstrækkelig bevaringstilstand. Stk. 3. Høj kvalitet inden for vidensudvikling vurderes på baggrund af følgende kriterier: 1) Museet forsker inden for sit ansvarsområde. 2) Museets forskning opfylder OECD’s kernekriterier for forskning. 3) Museet publicerer sin forskning nationalt og internationalt. Stk. 4. Høj kvalitet inden for formidling vurderes på baggrund af følgende kriterier: 1) Museet formidler sit ansvarsområde forskningsbaseret og differentieret i forhold til forskellige målgrupper og formidlingsformer. 2) Museet har tilstrækkelige rammer, herunder bygningsmæssige, til at kunne arbejde professionelt med formidling.",
      "valid_from": "2024-12-30",
      "valid_to": null
    },
    {
      "provision_ref": "2:6",
      "chapter": "2",
      "section": "6",
      "content": "§ 6. Vilkåret i museumslovens § 14, stk. 1, nr. 9, om, at museerne skal have de nødvendige rammer til at opbevare samlingen forsvarligt, indebærer følgende: 1) Museet skal have tilstrækkelige bevaringsforhold for sin samling, herunder i magasiner og udstillinger. 2) Museet skal have forsvarlig sikring af sin samling, herunder opsyn og forsvarlige installationer, som sikrer mod tyveri, brand, hærværk og klimaskader.",
      "valid_from": "2024-12-30",
      "valid_to": null
    },
    {
      "provision_ref": "2:7",
      "chapter": "2",
      "section": "7",
      "content": "§ 7. Udskillelse af genstande, kunstværker og anden dokumentation fra museets samling til andre end statslige museer eller statsanerkendte museer kan kun ske med Slots- og Kulturstyrelsens godkendelse. Styrelsen kan give tilladelse til udskillelse, når særlige omstændigheder taler derfor.",
      "valid_from": "2024-12-30",
      "valid_to": null
    },
    {
      "provision_ref": "2:8",
      "chapter": "2",
      "section": "8",
      "content": "§ 8. Indberetninger af museets registreringer til det centrale register over kulturhistorie og kunst samt oplysninger til registret over arkæologiske lokaliteter og fundsteder skal være gennemført snarest muligt efter registreringen. Museets indberetning til de centrale registre skal udformes i overensstemmelse med Slots- og Kulturstyrelsens retningslinjer herfor.",
      "valid_from": "2024-12-30",
      "valid_to": null
    },
    {
      "provision_ref": "2:9",
      "chapter": "2",
      "section": "9",
      "content": "§ 9. Vederlagsfri skolebesøg som led i undervisningen omfatter 1) elever i grundskole, 2) elever og kursister på uddannelser til unge og 3) kursister på almene voksenuddannelser. Stk. 2. Museet kan kræve, at sådanne besøg anmeldes forud, og at de begrænses til en nærmere fastsat del af museets åbningstid.",
      "valid_from": "2024-12-30",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Slots- og Kulturstyrelsen fastsætter i henhold til museumslovens § 13 a-d det årlige statslige driftstilskud til statsanerkendte museer. Stk. 2. Det årlige statslige driftstilskud fastsættes på baggrund af bevillingen, der er afsat på finansloven til formålet. På finansloven fastsættes takster for grundtilskud i kategori 1-5 samt prioritetstilskud, som ydes af kulturministeren. Den resterende del af bevillingen anvendes til variable tilskud efter følgende fordeling 1) 30 pct. anvendes til variable tilskud fordelt efter parameteret besøgstal, 2) 30 pct. anvendes til variable tilskud fordelt efter parameteret besøgstal for børn og unge, 3) 30 pct. anvendes til variable tilskud fordelt efter parameteret indtægter, og 4) 10 pct. anvendes til variable tilskud fordelt efter parameteret antal fagfællebedømte forskningspublikationer. Stk. 3. Ved beregning af variable tilskud i henhold til museumslovens § 13 c, stk. 1 og 2, inddeles museernes indberetninger i rangorden, hvor de højeste indberetninger på hvert parameter særskilt udløser det højeste variable tilskud. Inden for hvert parameter inddeles museernes indberetninger i intervaller af hver fem pct. af museerne, hvor de højeste intervaller får de højeste tilskud. Et variabelt tilskud tildeles museer i øverste halvdel på hvert tilskudsudløsende parameter. Stk. 4. Ved beregning af variable tilskud kan Slots- og Kulturstyrelsen, efter anmodning fra et statsanerkendt museum, undlade at medtage museets data for de tilskudsudløsende parametre, jf. museumslovens § 13 c, stk. 1, fra et eller flere af de seneste tre afsluttede hele kalenderår, såfremt der inden for det eller de pågældende år er tale om ekstraordinære forhold på museet, jf. museumslovens § 13 c, stk. 2. Ekstraordinære forhold skal være forhold af større karakter, herunder hel eller delvis nedlukning på grund af ombygning eller flytning eller større og helt uforudsete forhold uden for museets kontrol.",
      "valid_from": "2024-12-30",
      "valid_to": null
    },
    {
      "provision_ref": "3:11",
      "chapter": "3",
      "section": "11",
      "content": "§ 11. Museumsnævnet træffer afgørelse om indplacering i en grundtilskudskategori 1-5 på baggrund af en samlet faglig, skønsmæssig vurdering af betydningen af museets samling. Museumsnævnet kan træffe afgørelse om at indplacere i en lavere eller højere grundtilskudskategori end den, som museet er indplaceret i efter museumslovens § 13 b, stk. 1. Museumsnævnet kan desuden træffe afgørelse om at fastholde indplacering i en grundtilskudskategori efter museumslovens § 13 b, stk. 1. Museumsnævnet kan indplacere nye enheder, der opstår som følge af museers fusion eller spaltning, jf. museumslovens § 13 b, stk. 2, i både tilsvarende, højere og lavere grundtilskudskategorier end den, museet eller museerne var indplaceret i forud for fusion eller spaltning. Stk. 2. Vurderingen af samlingens betydning foretages med udgangspunkt i museets ansvarsområde. Stk. 3. For museer med et ansvarsområde inden for nyere tids kulturhistorie, arkæologi og/eller naturhistorie vurderes samlingen efter, om samlingen i overensstemmelse med museets ansvarsområde er indsamlet lokalt, regionalt, nationalt eller internationalt. Har samlingen et væsentligt antal genstande af særlig betydning, som giver samlingen en større betydning end samlingens geografiske indsamlingsområde, kan museet placeres i en højere grundtilskudskategori. Stk. 4. For museer med et ansvarsområde inden for kunsthistorie vurderes kunstsamlingen på baggrund af dens 1) repræsentativitet inden for museets ansvarsområde, 2) betydning for den samlede kunsthistorie og 3) betydning i relation til kunstsamlinger på øvrige statsanerkendte museer. Stk. 5. På baggrund af stk. 4 inddeles museernes kunstsamlinger i trin 1-5 med stigende betydning, jf. i øvrigt § 15, stk. 1, nr. 2.",
      "valid_from": "2024-12-30",
      "valid_to": null
    },
    {
      "provision_ref": "3:12",
      "chapter": "3",
      "section": "12",
      "content": "§ 12. I grundtilskudskategori 1 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen overvejende er indsamlet lokalt med udgangspunkt i et ansvarsområde, som er geografisk afgrænset til én kommune. 2) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 1.",
      "valid_from": "2024-12-30",
      "valid_to": null
    },
    {
      "provision_ref": "3:13",
      "chapter": "3",
      "section": "13",
      "content": "§ 13. I grundtilskudskategori 2 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen overvejende er indsamlet regionalt med udgangspunkt i et ansvarsområde, som er geografisk afgrænset til to eller flere kommuner. 2) Museer som opfylder betingelserne i § 12, nr. 1, og som i deres samling har et væsentligt antal genstande af særlig betydning, jf. § 11, stk. 3, 2. pkt. 3) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 2.",
      "valid_from": "2024-12-30",
      "valid_to": null
    },
    {
      "provision_ref": "3:14",
      "chapter": "3",
      "section": "14",
      "content": "§ 14. I grundtilskudskategori 3 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen er indsamlet nationalt med udgangspunkt i et nationalt ansvarsområde, eller når samlingen rummer et væsentligt antal genstande af særlig betydning for Danmarks kultur- og naturarv. 2) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 3.",
      "valid_from": "2024-12-30",
      "valid_to": null
    },
    {
      "provision_ref": "3:15",
      "chapter": "3",
      "section": "15",
      "content": "§ 15. I grundtilskudskategori 4 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen opfylder kriterierne for indplacering i grundtilskudskategori 3, jf. § 14, nr. 1, og dækker et særligt museumsfagligt speciale med væsentlig betydning for forståelsen af centrale områder i samfundsudviklingen og Danmarks kultur- og naturarv. 2) Museer med et ansvarsområde inden for kunsthistorie, når kunstsamlingens betydning på baggrund af § 11, stk. 4 og 5, vurderes at være på trin 3 og placeres på trin 4, fordi samlingen dækker et særligt museumsfagligt speciale med væsentlig betydning for forståelsen af centrale områder i samfundsudviklingen og Danmarks kulturarv.",
      "valid_from": "2024-12-30",
      "valid_to": null
    },
    {
      "provision_ref": "3:16",
      "chapter": "3",
      "section": "16",
      "content": "§ 16. I grundtilskudskategori 5 indplaceres: 1) Museer med et ansvarsområde inden for nyere tids kulturhistorie, arkæologi og/eller naturhistorie, når samlingen opfylder kriterierne for indplacering i grundtilskudskategori 3, jf. § 14, nr. 1, og når samlingen er delvist indsamlet internationalt med udgangspunkt i museets ansvarsområde. 2) Museer med et ansvarsområde inden for kunsthistorie, når kunstsamlingens betydning på baggrund af stk. 4 og 5, vurderes at være på trin 5. 3) Museer, hvis samling opfylder kriterierne i nr. 1 eller 2, og i væsentligt omfang er genstand for kontinuerlig international museumsfaglig interesse, herunder at samlingen er genstand for internationale forsknings- og formidlingssamarbejder.",
      "valid_from": "2024-12-30",
      "valid_to": null
    },
    {
      "provision_ref": "3:17",
      "chapter": "3",
      "section": "17",
      "content": "§ 17. For museer med ansvarsområder inden for flere faglige kategorier (nyere tids kulturhistorie, arkæologi, naturhistorie og/eller kunsthistorie) foretages indplaceringen i grundtilskudskategori, jf. §§ 12-16, på baggrund af en helhedsvurdering af museets samling, foretaget på grundlag af særskilte vurderinger af samlingens betydning inden for ansvarsområdets enkelte faglige kategorier, jf. § 11, stk. 3-5.",
      "valid_from": "2024-12-30",
      "valid_to": null
    },
    {
      "provision_ref": "3:18",
      "chapter": "3",
      "section": "18",
      "content": "§ 18. Ansøgning om ændret indplacering i grundtilskudskategori, jf. museumslovens § 13 b, stk. 3 og 4, skal indsendes til Slots- og Kulturstyrelsen, som sekretariatsbetjener museumsnævnet. Stk. 2. Ansøgningen skal indeholde en begrundelse for den ændrede indplacering, herunder hvorfor vurderingen af samlingens betydning skal ændres, med udgangspunkt i kriterierne i §§ 11-17, og set i relation til samlingerne på øvrige statsanerkendte museer. Begrundelsen skal ledsages af en beskrivelse af museets samling og samlingens betydning med henvisning til museets ansvarsområde, jf. museumslovens § 14, stk. 1, nr. 2, og i relation til samlingerne på øvrige statsanerkendte museer, samt dokumentation herfor. Stk. 3. Museer kan genansøge, såfremt der er sket væsentlige ændringer i museets samling. Stk. 4. Museumsnævnets afgørelse om ændring eller fastholdelse af indplacering i grundtilskudskategori vil have virkning fra førstkommende kalenderår.",
      "valid_from": "2024-12-30",
      "valid_to": null
    },
    {
      "provision_ref": "3:19",
      "chapter": "3",
      "section": "19",
      "content": "§ 19. Statsanerkendte museer i grundtilskudskategori 1-3 kan ansøge om tilskud ydet i henhold til museumslovens § 17 b, stk. 1, til udvikling af museumsområdet. Museerne kan ansøge i samarbejde med alle statsanerkendte og statslige museer samt andre relevante samarbejdspartnere.",
      "valid_from": "2024-12-30",
      "valid_to": null
    },
    {
      "provision_ref": "4:20",
      "chapter": "4",
      "section": "20",
      "content": "§ 20. Besøgstal omfatter betalende og ikke-betalende 1) besøgende i museets udstillinger, jf. stk. 2-5, 2) deltagere i museets faglige arrangementer på eller uden for museet, jf. stk. 6 og 7, og 3) deltagere i museets undervisning af skoleelever, jf. stk. 8, som har indløst billet til museets udstillinger, et arrangement eller undervisning. En indløst billet kan kun indgå i ét museums besøgstal. Stk. 2. Museets udstillinger omfatter fysisk afgrænset kurateret formidling af museets samling eller af indlånte udstillinger eller genstande med relevans for museets ansvarsområde på museets udstillingssteder, midlertidige udstillinger i udstillingscontainere og lignende samt indhegnede udendørs udstillinger, hvor der billetteres. Stk. 3. Udstillingerne skal være omtalt på museets hjemmeside i det år, hvor besøgstallet indregnes. Stk. 4. Udstillinger i museets butik eller café, plancheudstillinger og kunstværker i det offentlige rum samt historiske bygninger, ruiner, haver, butikker mv. uden udstillinger af museets samling betragtes ikke som udstillinger omfattet af stk. 1, nr. 1. Stk. 5. Udstillinger skal være museets egne, men museet kan medtælle andre organisationers udstillinger, hvis museet har indgået en samdrifts- eller samarbejdsaftale med en anden organisation, hvoraf det fremgår, at museet er ansvarlig for drift og udvikling af udstillingsstedet. Udstillingsstedet skal dertil formidle museets samling og ansvarsområde og drives i henhold til museumsloven. Besøgstallet kan ikke indgå i optællingen, hvis organisationen modtager statslige drifts- eller aktivitetstilskud til samme formål fra andre ministerier. Stk. 6. Faglige arrangementer og undervisningstilbud på og uden for museet er tidsafgrænsede arrangementer, som formidler museets ansvarsområde. Oplysninger om arrangementer og undervisning skal være omtalt på museets hjemmeside og være arrangeret af museet selv. Hvis museet er medarrangør, skal formidlingen af museets ansvarsområde være det primære i arrangementet eller undervisningen. Museets personale eller frivillige skal være tilstede ved arrangementet. Faglige arrangementer omfatter bl.a. foredrag, forløb på andre institutioner, byvandringer og lignende. Stk. 7. Faglige arrangementer uden for museet omfatter ikke udstillinger i det offentlige rum, på et bibliotek, i et indkøbscenter, i en park eller lignende. Stk. 8. Deltagere i museets undervisning omfatter elever omfattet af § 9, som har deltaget i undervisning forestået af museet på eller uden for museet.",
      "valid_from": "2024-12-30",
      "valid_to": null
    },
    {
      "provision_ref": "4:21",
      "chapter": "4",
      "section": "21",
      "content": "§ 21. Antal besøgende børn og unge omfatter børn og unge, som har indløst billet til udstillinger, arrangementer og undervisning, jf. § 20, og som er under 18 år.",
      "valid_from": "2024-12-30",
      "valid_to": null
    },
    {
      "provision_ref": "4:22",
      "chapter": "4",
      "section": "22",
      "content": "§ 22. Indtægter omfatter entréindtægter, jf. stk. 2, tilskud, jf. stk. 3, samt indtægter fra salg m.v., jf. stk. 4 og 5, som er bogført som indtægter i museets årsregnskab, og som opfylder betingelserne for momsfritagelse i henhold til momslovgivningen. Stk. 2. Entréindtægter omfatter brugernes betaling for adgang til museets udstillinger, herunder betaling for årskort og medlemskab af museumsklub, og betaling for deltagelse i omvisninger, foredrag og arrangementer m.v., som har tilknytning til museets ansvarsområde. Stk. 3. Tilskud omfatter tilskud, donationer, arv og gaver fra 1) statslige myndigheder, dog ikke driftstilskud fra Kulturministeriet ydet i henhold til museumsloven og anlægstilskud, 2) kommunale myndigheder, 3) regioner, 4) offentlige selskaber og virksomheder, 5) Nordisk Ministerråd, EU, multilaterale organisationer og myndigheder i andre lande, 6) private selskaber og virksomheder, 7) fonde og foreninger, herunder museumsforeninger, og 8) privatpersoner. Stk. 4. Indtægter omfatter indtægter fra salg af særudstillinger og lignende, som er udviklet til museets eget brug, herunder i samarbejde med andre museer m.v. Stk. 5. Indtægter omfatter endvidere betaling fra andre institutioner og virksomheder m.v. for vidensformidling i tilknytning til museets ansvarsområde og museale kerneopgaver udført af museets ansatte.",
      "valid_from": "2024-12-30",
      "valid_to": null
    },
    {
      "provision_ref": "4:23",
      "chapter": "4",
      "section": "23",
      "content": "§ 23. Fagfællebedømte forskningspublikationer omfatter publicerede artikler og monografier om emner inden for museets ansvarsområde og inden for formidling, bevaring og museologi. Forskningen skal opfylde OECD’s kernekriterier for forskning. En publikation indgår i museets indberetning i det år, den publiceres. Stk. 2. Fagfællebedømmelsen skal foreligge i form af en skriftlig vurdering, der godtgør publikationens videnskabelige kvalitet, foretaget af én eller flere bedømmere, hvoraf mindst én skal være ekstern i forhold til museet og forlaget, mindst én være ekspert inden for området og mindst én som minimum have forskningskompetence på ph.d.-niveau. Stk. 3. Fagfællebedømte forskningspublikationer omfatter desuden afhandlinger om emner inden for museets ansvarsområde og inden for formidling, bevaring og museologi, som har tildelt forfatteren en ph.d.- eller doktorgrad. Stk. 4. Mindst én af publikationens forfattere skal være ansat af museet eller lønnet helt eller delvist af museets midler, i den periode, hvor publikationen udarbejdes, og på det tidspunkt, hvor fagfællebedømmelsen afsluttes. Når museer samarbejder om publikationer, som opfylder kravene, kan disse medregnes af flere museer. Stk. 5. En publikation kan uanset antal forfattere og publikationsform kun medregnes i museets opgørelse som én, bortset fra ph.d.- og doktorafhandlinger, som kan medregnes som tre publikationer. Artikler i antologier kan medregnes særskilt, hvis de er særskilt fagfælledømt. Stk. 6. Museet skal indsamle dokumentation for fagfællebedømmelse og publicering af forskningspublikationer, som indgår i museets opgørelse. Dokumentation af fagfællebedømmelse kan ske gennem fornøden dokumentation for, at publicering i et bestemt videnskabeligt tidsskrift eller af et bestemt videnskabeligt forlag vil opfylde kravene i stk. 2.",
      "valid_from": "2024-12-30",
      "valid_to": null
    },
    {
      "provision_ref": "4:24",
      "chapter": "4",
      "section": "24",
      "content": "§ 24. Museet skal til enhver tid have en aktuel beskrivelse af metoder og arbejdsgange til opgørelse af besøgstal, jf. § 20, besøgstal for børn og unge, jf. § 21, indtægter, jf. § 22, og fagfællebedømte forskningspublikationer, jf. § 23, til brug for revisors kontrol, jf. § 26, stk. 1. Beskrivelsen skal være dækkende og som minimum omfatte de anvendte systemer, dataoverførsel og intern kontrol.",
      "valid_from": "2024-12-30",
      "valid_to": null
    },
    {
      "provision_ref": "5:25",
      "chapter": "5",
      "section": "25",
      "content": "§ 25. Den godkendte revisor, som foretager revision af museets årsregnskab, skal årligt foretage kontrol af tilstedeværelsen af og forretningsgange vedrørende museets samling (samlingsrevision). Stk. 2. Revisor skal gøre sig bekendt med museets accessions- og registreringsprocedure, samt hvor de enkelte dele af samlingen befinder sig. Revisor skal påse, at registrering af museets samling sker på en sådan måde, at der sikres en entydig sammenhæng mellem genstand, kunstværk og anden dokumentation og museets registrering. Samlingsrevisionen omfatter museets egen samling, herunder uddeponerede genstande. Stk. 3. På grundlag af museets samlingsregister bestemmer revisor, hvilke numre (mindst 20) der skal udtages til samlingsrevision. Revisor oplyser først ved fremmøde på museet, hvilke numre der er udtaget. Stk. 4. Fra museets samling (magasin, udstilling m.m.) udvælger revisor mindst fem genstande, hvortil registreringen skal forevises. Stk. 5. Samlingsrevisionen afrapporteres i revisionsprotokollatet til museets årsregnskab.",
      "valid_from": "2024-12-30",
      "valid_to": null
    },
    {
      "provision_ref": "5:26",
      "chapter": "5",
      "section": "26",
      "content": "§ 26. Museets opgørelse af besøgstal, besøgstal for børn og unge, indtægter og antal fagfællebedømte forskningspublikationer, jf. §§ 20-23, skal være kontrolleret af en godkendt revisor og ved indberetning til Slots- og Kulturstyrelsen være ledsaget af en erklæring fra en godkendt revisor. Erklæringen skal afgives i en form fastlagt af Slots- og Kulturstyrelsen. Stk. 2. Museet skal på forlangende indsende dokumentation for opgørelsen af fagfællebedømte forskningspublikationer til Slots- og Kulturstyrelsen. Oplysningerne kan anvendes til stikprøvekontrol. Museet skal opbevare dokumentationen i mindst fem år.",
      "valid_from": "2024-12-30",
      "valid_to": null
    },
    {
      "provision_ref": "5:27",
      "chapter": "5",
      "section": "27",
      "content": "§ 27. Til brug for Slots- og Kulturstyrelsens tilsyn med, at museet løser opgaverne i museumslovens § 2 og opfylder vilkårene i museumslovens § 14, stk. 1, nr. 1-3 og 7-15, skal museet indberette nøgletal og indikatorer i henhold til styrelsens retningslinjer. Stk. 2. Slots- og Kulturstyrelsen kan anmode museet om indberetning af oplysninger til brug for statistiske formål. Stk. 3. Museets indberetninger skal afgives i en form fastlagt af Slots- og Kulturstyrelsen. Stk. 4. Museet skal på forlangende indsende dokumentation for de indberettede oplysninger til brug for Slots- og Kulturstyrelsens tilsyn. Museet skal opbevare dokumentationen i mindst fem år.",
      "valid_from": "2024-12-30",
      "valid_to": null
    },
    {
      "provision_ref": "5:28",
      "chapter": "5",
      "section": "28",
      "content": "§ 28. Slots- og Kulturstyrelsen kan anvende indberetninger fra de statsanerkendte museers henholdsvis besøgstal, besøgstal for børn og unge, indtægter og fagfællebedømte forskningspublikationer for årene 2019-2024 til bestemmelse af størrelsen af det variable tilskud, jf. museumslovens § 13 c, stk. 1, og til vurdering af opfyldelse af vilkår i museumslovens § 14, stk. 1, nr. 4-6, i perioden 1. januar 2025 til 1. januar 2029.",
      "valid_from": "2024-12-30",
      "valid_to": null
    },
    {
      "provision_ref": "5:29",
      "chapter": "5",
      "section": "29",
      "content": "§ 29. Slots- og Kulturstyrelsen kan anmode statsanerkendte museer om at indberette budget- og regnskabsoplysninger i henhold til styrelsens nærmere retningslinjer.",
      "valid_from": "2024-12-30",
      "valid_to": null
    },
    {
      "provision_ref": "6:30",
      "chapter": "6",
      "section": "30",
      "content": "§ 30. Slots- og Kulturstyrelsen fastsætter de nærmere betingelser, herunder bl.a. ansøgningsfrister, minimums-beløbsgrænse for forsikringsværdien samt sikringsmæssige krav, for at staten påtager sig den forsikringsmæssige risiko efter museumslovens § 32, stk. 1. Stk. 2. Kulturministeren nedsætter et sikringsudvalg, der bl.a. skal have til opgave at rådgive om de forhold, der er nævnt i stk. 1.",
      "valid_from": "2024-12-30",
      "valid_to": null
    },
    {
      "provision_ref": "7:31",
      "chapter": "7",
      "section": "31",
      "content": "§ 31. Bekendtgørelsen træder i kraft den 1. januar 2025. Stk. 2. Bekendtgørelse nr. 333 af 25. februar 2021 om museer mv. ophæves.",
      "valid_from": "2024-12-30",
      "valid_to": null
    },
    {
      "provision_ref": "7:32",
      "chapter": "7",
      "section": "32",
      "content": "§ 32. Ved beregning af variable tilskud i tilskudsåret 2025, anvendes museernes indberettede data for 2019, 2020, 2021, 2022 og 2023. Fra og med tilskudsåret 2026 anvendes museernes indberettede data for de seneste tre afsluttede kalenderår i henhold til museumslovens § 13 c, stk. 2. Stk. 2. For at opnå en gradvis indfasning af de nye statslige driftstilskud i tilskudsårene 2025-2028 fastsættes tilskuddene på følgende måde: 1) Driftstilskud i 2025 fastsættes på grundlag af museets statslige driftstilskud i 2024 (prisopregnet til 2025-PL) og på grundlag af en foreløbig beregning af museets driftstilskud for 2025 i henhold til museumslovens § 13 a-d. Hvis museet står til at modtage et lavere driftstilskud i 2025 end i 2024, fratrækkes en fjerdedel af differencen mellem de to beløb fra museets driftstilskud i 2024. Resultatet heraf udgør museets statslige driftstilskud for 2025. Hvis museet står til at modtage et højere driftstilskud i 2025 end i 2024, fastsættes driftstilskuddet for 2025 ved at lægge følgende tre elementer sammen: a) Størrelsen på driftstilskuddet i 2024 (2025-PL). b) En fjerdedel af den positive difference mellem driftstilskuddet i 2024 (2025-PL) og det foreløbigt beregnede tilskud for 2025 i henhold til museumslovens § 13 a-d. c) Museets forholdsmæssige andel af den resterende del af den samlede bevilling til drift af statsanerkendte museer, baseret på differencen mellem museets driftstilskud i 2024 (2025-PL) og det foreløbigt beregnede tilskud for 2025 i henhold til museumslovens § 13 a-d. 2) Driftstilskud i 2026 fastsættes på grundlag af museets statslige driftstilskud i 2025 (prisopregnet til 2026-PL) og på grundlag af en foreløbig beregning af museets driftstilskud for 2026 i henhold til museumslovens § 13 a-d. Hvis museet står til at modtage et lavere driftstilskud i 2026 end i 2025, fratrækkes en tredjedel af differencen mellem de to beløb fra museets driftstilskud for 2025. Resultatet heraf udgør museets statslige driftstilskud for 2026. Hvis museet står til at modtage et højere driftstilskud i 2026 end i 2025, lægges en tredjedel af differencen mellem de to beløb til museets tilskud for 2025. Resultatet heraf udgør museets statslige driftstilskud for 2026. 3) Driftstilskud i 2027 fastsættes på grundlag af museets statslige driftstilskud i 2026 (prisopregnet til 2027-PL) og på grundlag af en foreløbig beregning af museets driftstilskud for 2027 i henhold til museumslovens § 13 a-d. Hvis museet står til at modtage et lavere driftstilskud i 2027 end i 2026, fratrækkes halvdelen af differencen mellem de to beløb fra museets driftstilskud i 2026. Resultatet heraf udgør museets statslige driftstilskud for 2027. Hvis museet står til at modtage et højere driftstilskud i 2027 end i 2026, lægges halvdelen af differencen mellem de to beløb til museets driftstilskud for 2026. Resultatet heraf udgør museets statslige driftstilskud for 2027. 4) Driftstilskud i 2028 beregnes i henhold til museumslovens § 13 a-d.",
      "valid_from": "2024-12-30",
      "valid_to": null
    },
    {
      "provision_ref": "7:33",
      "chapter": "7",
      "section": "33",
      "content": "§ 33. Museer, som i 2024 har haft gratis adgang til alle museets udstillingssteder, og som ved bekendtgørelsens ikrafttræden ikke kan opgøre og indberette besøgstal på baggrund af antal indløste billetter i henhold til § 20 og § 21, kan i 2025 og 2026 opgøre og indberette besøgstal i henhold til Danmarks Statistiks vejledning til indberetning af besøgstal til museumsstatistikken.",
      "valid_from": "2024-12-30",
      "valid_to": null
    }
  ],
  "definitions": []
}
