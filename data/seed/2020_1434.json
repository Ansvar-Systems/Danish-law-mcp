{
  "id": "2020:1434",
  "type": "statute",
  "title": "Bekendtgørelse om en midlertidig kompensationsordning for selvstændige mv. ramt af én eller flere COVID-19-relaterede restriktioner",
  "short_name": "BEK H#LOKDOK04",
  "status": "in_force",
  "issued_date": "2020-09-24",
  "url": "https://www.retsinformation.dk/eli/lta/2020/1434/xml",
  "description": "Retsinformation source. DocumentId=CQ001388; AccessionNumber=B20200143405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse ydes kompensation til dækning af forventet omsætningstab henholdsvis B-indkomsttab på minimum 30 pct. i gennemsnit pr. måned hos danske selvstændige mv., jf. § 2, nr. 2, som er ramt af COVID-19-relaterede restriktioner, jf. stk. 4. Stk. 2. Organer inden for den offentlige forvaltning falder uden for bekendtgørelsens anvendelsesområde. Stk. 3. Kompensationsordningen, jf. stk. 1, gælder for perioden fra og med 1. september 2020 til og med 31. oktober 2020, svarende til 2 måneder. Stk. 4. Retten til kompensation tilkommer selvstændige mv., jf. § 2, nr. 2, som i kompensationsperioden, jf. § 4, stk. 6, er ramt af én eller flere af følgende COVID-19-relaterede restriktioner: 1) Forbud mod at holde åbent, jf. Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af COVID-19 eller senere beslægtede bekendtgørelser, under forudsætning af, at den selvstændige mv. ikke har erhvervet omsætning henholdsvis B-indkomst for den periode forbuddet har været gældende. 2) Forbud mod forsamlinger på over 500 personer, jf. bekendtgørelse om forbud mod store forsamlinger i forbindelse med håndteringen af COVID-19, såfremt den selvstændige mv. som følge deraf oplever et omsætningstab henholdsvis B-indkomsttab direkte relateret til arrangementer, der er aflyst, væsentligt ændret eller udskudt som følge af COVID-19 i perioden efter stk. 3, og hvor arrangøren er eller ville kunne være omfattet af kapitel 1 og 2 i bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger. 3) Grænselukninger, hvor ansøger kan dokumentere en af følgende: a) Den selvstændige mv.’s omsætningstab henholdsvis B-indkomsttab er relateret til udenlandske kunder, der som følge af COVID-19-relaterede restriktioner ikke kan krydse grænsen til Danmark. b) Den selvstændige mv. før den 9. marts 2020 har en registreret hjemstedsadresse i en lufthavns terminaler og yder services i tilknytning til passagerer i lufthavnen, der er eller vil kunne være omfattet af litra a. c) Den selvstændige mv.’s omsætning kom fra flyvninger eller kontrakter direkte knyttet til opgaver, som er midlertidigt nedlagt, som følge af grænselukningen. 4) Udenrigsministeriets rejsevejledning: For selvstændige mv., jf. § 2, nr. 2, hvor omsætningen henholdsvis B-indkomst er opnået i forbindelse med rejser, der helt eller delvist går til destinationer, der fra og med den 26. januar 2020 er kommet på listen over lande, som Udenrigsministeriet fraråder ikke-nødvendige rejser til."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Omsætningstab henholdsvis B-indkomsttab: Summen af tab som følge af én eller flere COVID-19-relaterede restriktioner, jf. § 1, stk. 4. Beregningen af omsætningstabet sker som følger: a) For selvstændige mv. der er ramt af forbud mod at holde åbent, jf. § 1, stk. 4, nr. 1, beregnes omsætningstabet henholdsvis B-indkomsttabet som forskellen mellem omsætning henholdsvis B-indkomst i kompensationsperiode og referenceperioden, jf. nr. 9-10. b) For selvstændige mv., der er ramt af forbud mod forsamlinger på over 500 personer, jf. § 1, stk. 4, nr. 2, beregnes omsætningstabet henholdsvis B-indkomsttabet som tab, der er direkte relateret til leverancer til arrangementer, der er aflyst, væsentligt ændret eller udskudt som følge af COVID-19 i perioden efter § 1, stk. 3, og hvor arrangementet er eller ville kunne være omfattet af kapitel 1 og 2 i bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger. c) For selvstændige mv. der er ramt af grænselukninger, jf. § 1, stk. 4, nr. 3, litra a, beregnes omsætningstabet henholdsvis B-indkomsttabet som forskellen i omsætningen henholdsvis B-indkomst fra ansøgers arbejde omtalt i § 1, stk. 4, nr. 3, litra a, i kompensationsperiode og referenceperioden, jf. nr. 9-10. d) For selvstændige mv. der er ramt af grænselukninger, jf. § 1, stk. 4, nr. 3, litra b-c, beregnes omsætningstabet henholdsvis B-indkomsttabet som forskellen i omsætningen henholdsvis B-indkomst fra ansøgers arbejde omtalt i § 1, stk. 4, nr. 3, litra b-c, i kompensationsperiode og referenceperioden, jf. nr. 9-10. e) For selvstændige mv. der er ramt af Udenrigsministeriets rejsevejledninger, jf. § 1, stk. 4, nr. 4, beregnes omsætningstabet henholdsvis B-indkomsttabet som forskellen i omsætningen henholdsvis B-indkomst fra ansøgers arbejde omtalt i § 1, stk. 4, nr. 4, i kompensationsperiode og referenceperioden, jf. nr. 9-10. 2) Selvstændig mv.: a) En virksomhedsejer, uanset virksomhedsform, hvis virksomheder registreret i det centrale virksomhedsregister (CVR) senest den 9. marts 2020. Virksomhedsejeren, jf. nr. 3, skal besidde mindst 25 pct. ejerskab og være beskæftiget i virksomheden i væsentlig grad. b) Personer, herunder freelancere, uden CVR-nr., der har haft indtægter som B-indkomst frem til den 9. marts 2020, jf. nr. 4, og som har fast arbejdssted i Danmark. 3) Virksomhedsejer: En fysisk person der er: a) registret som fuldt ansvarlig deltager (FAD) for en enkeltmandsvirksomhed i Det Centrale Virksomhedsregister (CVR), eller b) registreret som reel ejer i en virksomhed registreret i Det Centrale Virksomhedsregister (CVR). 4) B-indkomst: Indtægter, der medregnes til den personlige indkomst for arbejde uden for et ansættelsesforhold, og hvori der ikke er indeholdt skat og arbejdsmarkedsbidrag, før udbetaling af beløbet. 5) Omsætning: Salgsværdien af produkter og tjenesteydelser mv. med fradrag af prisnedslag, merværdiafgift og anden skat, der er direkte forbundet med salgsbeløbet. Virksomheden skal opgøre omsætningen ud fra de samme principper som i virksomhedens senest godkendte regnskab, der er aflagt senest den 9. marts 2020. Hvis virksomheden ikke tidligere har udarbejdet et godkendt regnskab, skal virksomheden opgøre omsætningen i overensstemmelse med den for virksomheden gældende regnskabslovgivning. Virksomheden kan alene medtage omsætning, der er skattepligtig i Danmark. 6) Personlig indkomst: Alle indtægter, der indgår i den skattepligtige indkomst, og som ikke er kapitalindkomst, jf. personskattelovens § 4. 7) Ansatte: Lønmodtagere med fast, kontraktuel tilknytning til virksomheden, ansat senest den 9. marts 2020 og med fast arbejdssted i Danmark. Den ansatte anses som fuldtidsbeskæftiget, hvis denne arbejder minimum 37 timer om ugen svarende til 1924 timer om året. Den ansatte anses for at være deltidsbeskæftiget, hvis denne ikke er fuldtidsbeskæftiget. 8) Medarbejdende ægtefælle: En fysisk person, der ifølge sin årsopgørelse for 2019 har erhvervet indkomst som medarbejdende ægtefælle i henhold til kildeskattelovens § 25 A, stk. 3. Såfremt den medarbejdende ægtefælle er indtrådt i virksomheden i perioden fra og med den 1. januar 2020 til og med den 9. marts 2020, skal denne ifølge sin årsopgørelse for 2020 have erhvervet indkomst som medarbejdende ægtefælle i henhold til kildeskattelovens § 25 A, stk. 3. 9) Referenceperiode: Den sammenligningsperiode, den selvstændiges nedgang i omsætning henholdsvis B-indkomst opgøres i forhold til. Referenceperioden er: a) Perioden fra og med 1. september 2019 til og med 31. oktober 2019, jf. dog litra b. b) For selvstændige mv., der ikke har haft omsætning henholdsvis B-indkomst i perioden omtalt i litra a, danner perioden fra og med 1. december 2019 til og med 29. februar 2020 grundlag for opgørelsen, jf. dog litra c eller d. c) For selvstændige med virksomheder, der ikke har haft omsætning i hele perioden omtalt i litra a eller b, danner perioden fra stiftelsestidspunktet frem til den 9. marts 2020 grundlag for opgørelsen. Opgørelsen skal dog minimum dække en hel måned. d) For selvstændige uden CVR-nr., der ikke har haft B-indkomst i hele perioden omtalt i litra a eller b, danner perioden for første registrerede B-indkomst frem til den 9. marts 2020 grundlag for opgørelsen. Opgørelsen skal dog minimum dække en hel måned. 10) Kompensationsperioden: Perioden, for hvilken der ydes kompensation for den selvstændiges omsætningstab henholdsvis B-indkomsttab, jf. § 4, stk. 6. 11) Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen mv., kommuner og regioner, kommunale og regionale organisationer og selskaber mv., som er oprettet i henhold til lov om kommunernes styrelse, samt institutioner hvor statslige, regionale eller kommunale tilskud til drift udgør halvdelen eller mere og forventes vedvarende at dække halvdelen eller mere af institutionens ordinære driftsudgifter."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Erhvervsstyrelsen vil med udgangspunkt i denne bekendtgørelse udarbejde en vejledning vedrørende behandlingen af ansøgninger, den efterfølgende kontrol mv."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Der kan efter reglerne i denne bekendtgørelse ydes kompensation til dækning af det forventede omsætningstab henholdsvis B-indkomsttab, jf. § 1, hvis betingelserne i stk. 2-7 er opfyldt. Stk. 2. Den selvstændige mv., og evt. medarbejdende ægtefælle skal være registreret i det Centrale Personregister (CPR). Stk. 3. Den selvstændige må maksimalt have 25 fuldtidsansatte. Deltidsansatte medregnes forholdsmæssigt i opgørelsen af fuldtidsansatte, jf. § 2, nr. 7. Virksomhedsejer og medarbejdende ægtefælle tæller ikke med. Stk. 4. Den selvstændiges omsætning henholdsvis B-indkomst skal være på mindst 10.000 kr. i gennemsnit pr. måned i kalenderåret 2019, jf. dog stk. 5. Stk. 5. For selvstændige mv. der ikke har haft aktivitet i hele kalenderåret 2019 gælder følgende: 1) For selvstændige med CVR-nr. registeret i Det Centrale Virksomhedsregister (CVR) forud for den 10. marts 2019, danner perioden fra og med den 10. marts 2019 til og med den 9. marts 2020 grundlag for gennemsnitsberegningen i stk. 4. 2) For selvstændige med CVR-nr. registreret i Det Centrale Virksomhedsregister (CVR) efter den 9. marts 2019, danner perioden fra stiftelsestidspunktet og frem til og med den 9. marts 2020, grundlag for gennemsnitsberegningen i stk. 4. Gennemsnitsberegningen skal dog minimum dække en hel måned. 3) For selvstændige mv. uden CVR-nr., der har haft B-indkomst forud for den 10. marts 2019, danner perioden fra og med den 10. marts 2019 til og med den 9. marts 2020 grundlag for gennemsnitsberegningen i stk. 4. 4) For selvstændige mv. uden CVR-nr., der har haft den først registrerede B-indkomst efter den 9. marts 2019, danner perioden fra den først registrerede B-indkomst og frem til og med den 9. marts 2020 grundlag for gennemsnitsberegningen i stk. 4. Gennemsnitsberegningen skal dog minimum dække en hel måned. 5) For selvstændige mv. for hvem der grundet særlige omstændigheder, som fx alvorlig sygdom eller barsel, ikke er registreret omsætning henholdsvis B-indkomst i perioderne omtalt i nr. 1-4, kan angives anden periode på minimum en hel måned samt begrundelse herfor. Stk. 6. Der kan ansøges om kompensation for de fulde to måneder, jf. § 1, stk. 3, startende den 1. september 2020. Stk. 7. Drives en virksomhed i et selskab, er det selskabet, der kan opnå kompensation efter stk. 1."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Der ydes kompensation for 90 pct. af det forventede omsætningstab for den selvstændiges virksomhed og 90 pct. af det forventede B-indkomsttab for selvstændige mv. uden CVR-nr., jf. § 2, nr. 1. Stk. 2. Der kan opnås kompensation på op til 23.000 kr. pr. måned pr. selvstændig mv., jf. dog stk. 3 og 5. Stk. 3. Såfremt en selvstændig mv. har en medarbejdende ægtefælle, hæves loftet for den maksimale kompensation med 100 pct., svarende til i alt 46.000 kr. pr. måned for den pågældende selvstændige, jf. dog stk. 4. Stk. 4. Det er en forudsætning for modtagelse af kompensation efter stk. 3, at den medarbejdende ægtefælle har deltaget væsentligt i driften af virksomheden senest den 9. marts 2020. Stk. 5. Selvstændige mv. der er ramt af forbud mod at holde åbent, jf. § 1, stk. 4, nr. 1, kompenseres med 100 pct. af det forventede omsætningstab henholdsvis B-indkomsttab for den selvstændige, i den periode forbuddet er gældende, hvis den selvstændige ikke har haft omsætning henholdsvis B-indkomst i denne periode, dog maksimalt 23.000 kr. Stk. 6. Kompensation efter denne bekendtgørelse er omfattet af reglerne i Temporary Framework for State aid measures to support the economy in the current COVID-19 outbreak art. 22(a), hvorved der kan meddeles et samlet kompensationsbeløb svarende til maksimalt 800.000 EUR for kompensationsordninger omfattet heraf i 2020."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Kompensation efter § 5, stk. 2 og 5, er betinget af, at den selvstændiges indkomst for indkomståret 2020 ikke overstiger 800.000 kr. Stk. 2. Til indkomsten efter stk. 1 og 4 medregnes summen af den selvstændiges: 1) personlige indkomst, 2) aktieindkomst fra selskaber, hvis omsætning indgår i grundlaget for kompensation, og 3) skattepligtige overskud fra selvstændig virksomhed i virksomhedsordningen. Stk. 3. For selskaber med flere virksomhedsejere, der er selvstændige mv. efter § 2, nr. 2, litra a, gælder betingelsen i stk. 1, jf. stk. 2, for den del af kompensationen, der forholdsmæssigt kan opnås for den pågældende virksomhedsejer. Stk. 4. Kompensationen efter § 5, stk. 3, er betinget af, at den medarbejdende ægtefælles indkomst, jf. stk. 2, for indkomståret 2020 ikke overstiger 800.000 kr. Der kan dog fortsat opnås kompensation efter § 5, stk. 2, såfremt kravene hertil er opfyldt."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For selvstændige mv. med CVR-nummer er retten til kompensation efter reglerne i denne bekendtgørelse betinget af, at den selvstændige mv. for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler. Det indebærer, at retten til kompensation er betinget af, at den selvstændige mv.’s virksomhed ikke er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner. Retten til kompensation er endvidere betinget af, at en legal ejer, der har kontrol med den selvstændige mv.’s virksomhed, f.eks. som følge af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner. Betingelsen i 3. pkt. finder tilsvarende anvendelse for det øverste danske moderselskab i en eventuel dansk sambeskatning, hvori virksomheden indgår. Stk. 2. Såfremt den selvstændige mv.’s virksomhed indirekte kontrolleres af en fysisk eller juridisk person, der er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner, er retten til kompensation betinget af, at der ikke er blevet indsat mellemliggende selskaber i ejerskabsstrukturen mellem den selvstændige mv.’s virksomhed og den pågældende fysiske eller juridiske person med opfyldelse af betingelsen i stk. 1, som hovedformål eller et af hovedformålene."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Der ydes ikke kompensation for tab, som godtgøres den selvstændige mv. på anden vis, herunder ved forsikring, andre offentlige refusioner eller anden statslig kompensationsordning i anledning af Coronavirussygdom (COVID-19). Stk. 2. Der ydes ikke kompensation for omsætnings- henholdsvis B-indkomststab som med rimelighed kunne være afværget. Stk. 3. Der ydes ikke kompensation for indkomsttab, som er finansieret af offentlige ydelser. Stk. 4. Der ydes ikke kompensation, i det omfang en nedgang i omsætning eller i B-indkomst må anses at være forårsaget af, at den selvstændige uretmæssigt har undladt at henføre omsætning eller B-indkomst til kompensationsperioden eller uretmæssigt har henført for stor indkomst til referenceperioden."
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ansøgning om kompensation skal indsendes til Erhvervsstyrelsen via den digitale indberetningsløsning ”kompensation til selvstændige” senest den 30. november 2020. Stk. 2. Opgørelsen af det kompensationsberettigede tab skal indsendes via den digitale indberetningsløsning. I indberetningsløsningen anfører ansøger i øvrigt de oplysninger, som fremgår af § 10 og § 11. Stk. 3. Den selvstændige mv. skal i forbindelse med ansøgningen sandsynliggøre, at omsætnings- henholdsvis B-indkomsttabet sker som følge af udbruddet af COVID-19. Stk. 4. Der kan alene søges kompensation for enten CVR-nr. eller B-indkomst."
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Selvstændige med CVR-nr. skal overholde kravene i stk. 2-12 i forbindelse med ansøgning om kompensation efter § 8. Stk. 2. Den digitale indberetningsløsning skal indeholde oplysninger om virksomhedsnavn, CVR-nr. og stiftelsesdato. Stk. 3. Den digitale indberetningsløsning skal indeholde oplysninger om antal ansatte opgjort i hele årsværk i virksomheden. Stk. 4. Den digitale indberetningsløsning skal indeholde oplysninger om navn og ejerandel på virksomhedsejere. Stk. 5. Den digitale indberetningsløsning skal indeholde dokumentation for fast arbejde i virksomheden, herunder løn, udbetaling af overskud fra virksomheden og evt. anden dokumentation. Stk. 6. Den digitale indberetningsløsning skal indeholde oplysninger om evt. navn og CPR-nr. på medarbejdende ægtefælle. Stk. 7. Den digitale indberetningsløsning skal indeholde oplysninger om virksomhedens realiserede omsætning i perioden beskrevet i § 4, stk. 5. Stk. 8. Den digitale indberetningsløsning skal indeholde oplysninger om virksomhedens forventede omsætning fra de i § 1, stk. 4, nævnte aktiviteter i kompensationsperioden. Stk. 9. Den digitale indberetningsløsning skal indeholde oplysninger om virksomhedens realiserede omsætning fra de i § 1, stk. 4, nævnte aktiviteter for referenceperioden, jf. dog nr. 1 og 2: 1) Hvis referenceperioden grundet særlige omstændigheder ikke giver et retvisende sammenligningsgrundlag for virksomhedens forventede omsætning for kompensationsperioden, skal virksomheden begrunde, hvilke særlige omstændigheder, der er årsag hertil, samt hvorfor disse nødvendiggør en anden opgørelsesperiode. Virksomheden skal samtidig oplyse den realiserede omsætning for denne anden opgørelsesperiode. Den anden opgørelsesperiode skal være på 3 måneder. 2) For selvstændige med virksomheder stiftet efter den 1. december 2019, danner perioden fra stiftelsestidspunktet frem til 9. marts 2020 fortsat grundlag for opgørelsen, jf. § 2, nr. 9, litra c. Opgørelsen skal minimum dække en hel måned. Stk. 10. Den digitale indberetningsløsning skal indeholde en angivelse af hvilke COVID-19-relaterede restriktioner virksomheden er ramt af og dokumentation herfor. Stk. 11. Den digitale indberetningsløsning skal indeholde kontaktoplysninger med navn, telefonnummer og e-mail. Stk. 12. Den digitale indberetningsløsning skal indeholde oplysninger om, hvorvidt de pågældende selvstændige, og evt. medarbejdende ægtefælle, modtager offentlige ydelser for de samme tab, som der søges kompensation for. Stk. 13. Ansøger skal i ansøgningen under strafansvar, jf. § 22, på tro og love erklære, at de afgivne oplysninger efter stk. 2-12 er korrekte, og at ansøger ikke selv er skyld i tabet. Erklæringen tilgås via den digitale løsning på Virksomhedsguiden.dk. Stk. 14. Ansøger skal i ansøgningen under strafansvar, jf. § 22, på tro og love erklære, at ansøger for indkomståret 2020 har betalt eller vil betale den skat, som ansøger er forpligtet til i henhold til gældende internationale aftaler og nationale regler, jf. § 7, og at ejerskabsstrukturen ikke er blevet tilrettelagt med opfyldelse af betingelsen i § 7, stk. 1, jf. § 7, stk. 2, som hovedformål eller et af hovedformålene."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Selvstændige mv. uden CVR-nr. skal overholde kravene i stk. 2-8 i forbindelse med ansøgning om kompensation, efter § 9. Stk. 2. Den digitale indberetningsløsning skal indeholde oplysninger om navn og CPR-nr. Stk. 3. Den digitale indberetningsløsning skal indeholde oplysninger om den selvstændiges realiserede B-indkomst i perioden beskrevet i § 4, stk. 5. Stk. 4. Den digitale indberetningsløsning skal indeholde oplysninger om den selvstændiges forventede B-indkomst i kompensationsperioden. Stk. 5. Den selvstændiges realiserede B-indkomst for referenceperioden, jf. dog nr. 1 og 2: 1) Hvis referenceperioden grundet særlige omstændigheder ikke giver et retvisende sammenligningsgrundlag for den selvstændiges forventede B-indkomst for kompensationsperioden, skal den selvstændige mv. begrunde, hvilke særlige omstændigheder, der er årsag hertil, samt hvorfor disse nødvendiggør en anden opgørelsesperiode. Den selvstændige mv. skal samtidig oplyse den realiserede B-indkomst for denne anden opgørelsesperiode. Den anden opgørelsesperiode skal være på 3 måneder. 2) Hvis den selvstændige ikke har haft B-indkomst siden den 1. december 2019, danner perioden for første erhvervede B-indkomst frem til 9. marts 2020 fortsat grundlag for opgørelsen, jf. § 2, nr. 9, litra d. Opgørelsen skal minimum dække en hel måned. Stk. 6. Den digitale indberetningsløsning skal indeholde en angivelse af hvilke COVID-19-relaterede restriktioner virksomheden er ramt af og dokumentation herfor. Stk. 7. Den digitale indberetningsløsning skal indeholde kontaktoplysninger med navn, telefonnummer og e-mail. Stk. 8. Den digitale indberetningsløsning skal indeholde oplysninger om, hvorvidt de pågældende selvstændige mv., og evt. medarbejdende ægtefælle, modtager offentlige ydelser for de samme tab, som der søges kompensation for. Stk. 9. Ansøger skal under strafansvar, jf. § 22, på tro og love erklære, at de afgivne oplysninger efter stk. 2-8 er korrekte, og at ansøger ikke selv er skyld i tabet. Erklæringen tilgås via den digitale løsning på Virksomhedsguiden.dk."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre mv., jf. lov om Erhvervsstyrelsens behandling af data. Stk. 2. Erhvervsstyrelsen kan i forbindelse med kontrollen af § 7 vedrørende skatteforhold, udbede sig den fornødne dokumentation. Stk. 3. Erhvervsstyrelsen kan udtage ansøgninger af særlig karakter, herunder hvor der ansøges om et højt kompensationsbeløb set i forhold til den ansøgers størrelse og omsætning, og ansøgninger, hvor der vurderes at være en særlig risiko for, at ansøger ikke er berettiget til den ansøgte kompensation, eksempelvis ved atypiske forhold omkring kompensationsgrundlaget, til udvidet sagsbehandling. Stk. 4. Erhvervsstyrelsen kan pålægge enhver, der i medfør af stk. 3, udtages til udvidet sagsbehandling, at udlevere supplerende oplysninger og dokumentation til brug for afgørelsen. Stk. 5. Erhvervsstyrelsen kan i særlige tilfælde, herunder i særligt komplicerede sager eller hvor der i øvrigt er særligt behov for kvalitetssikring af dokumentationen, pålægge ansøgere, der i medfør af stk. 3, udtages til udvidet sagsbehandling, at anvende bistand fra en uafhængig, godkendt revisor. Stk. 6. Erhvervsstyrelsen fastsætter i forbindelse med indhentelse af oplysninger efter stk. 4 og 5 en frist for indsendelse af oplysningerne. Stk. 7. Der kan alene udbetales kompensation, når kompensationsgrundlaget er dokumenteret i fornødent omfang og inden for den af Erhvervsstyrelsen fastsatte frist, jf. stk. 6."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Udbetaling af kompensation vil, for selvstændige med CVR-nr. ske til virksomhedens NemKonto, når de i bekendtgørelsen fastsatte krav til dokumentation mv. er godkendt af Erhvervsstyrelsen. For selvstændige uden CVR-nr. udbetales kompensationen direkte til den selvstændiges NemKonto, når de i bekendtgørelsen fastsatte krav til dokumentation mv. er godkendt af Erhvervsstyrelsen, jf. § 12, stk. 7. Stk. 2. Erhvervsstyrelsen kan nedsætte kompensationen, hvis virksomheden ikke har iagttaget sin tabsbegrænsningspligt, jf. § 10, stk. 13, og § 11, stk. 9."
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Kompensationen kan udbetales forud for det faktisk lidte tab."
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Kompensationen er skattepligtig."
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Der gennemføres løbende kontrol med den udbetalte kompensation, jf. §§ 17-19. Stk. 2. Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, jf. lov om Erhvervsstyrelsens behandling af data. Stk. 3. Erhvervsstyrelsen kan pålægge enhver, der udtages til kontrol, at anvende revisorbistand fra en godkendt uafhængig revisor."
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Den selvstændige mv. skal senest den 8. april 2021 indsende en opgørelse over det faktiske omsætnings- henholdsvis B-indkomsttab fra referenceperioden til kompensationsperiodens afslutning. Stk. 2. Hvis den selvstændiges faktiske omsætning henholdsvis B-indkomst i hele den periode, der er modtaget kompensation for, afviger fra det i ansøgningen anførte om forventede omsætningstab henholdsvis B-indkomsttab, træffer Erhvervsstyrelsen afgørelse om efterregulering af den udbetalte kompensation på grundlag af den indsendte dokumentation efter stk. 1. Efterregulering sker i opadgående eller nedadgående retning, afhængig af om den selvstændiges oplysninger resulterer i, at Erhvervsstyrelsen har udbetalt for lav eller for høj kompensation. Stk. 3. Erhvervsstyrelsen kan kræve den udbetalte kompensation helt eller delvist tilbagebetalt, hvis den foreskrevne dokumentation ikke indsendes inden for den i stk. 1 foreskrevne frist eller anden frist fastsat af Erhvervsstyrelsen i forbindelse med krav om supplerende dokumentation, jf. stk. 2, samt hvis dokumentationen i øvrigt må anses for utilstrækkelig. Stk. 4. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (renteloven) fastsatte referencesats med tillæg. Rentetillægget udgør dog mindst 50 kr."
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Retten til kompensation bortfalder, og allerede udbetalt kompensation skal fuldt ud tilbagebetales, hvis den selvstændiges og en eventuel medarbejdende ægtefælles indkomst i indkomståret 2020 overstiger beløbsgrænsen i § 6."
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Retten til kompensation bortfalder, hvis den selvstændige mv. har afgivet urigtige eller vildledende oplysninger eller har fortiet oplysninger af betydning for sagens afgørelse. Stk. 2. I de i stk. 1 nævnte tilfælde træffer Erhvervsstyrelsen afgørelse om tilbagebetaling af uretmæssigt udbetalt kompensation."
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Den selvstændige mv., dennes ledelse og eventuelle revisor skal på forlangende udlevere de oplysninger til Erhvervsstyrelsen, som er nødvendige for styrelsens udøvelse af kontrol efter dette kapitel. Stk. 2. Erhvervsstyrelsen kan i forbindelse med den efterfølgende kontrol af § 7 vedrørende skatteforhold, udbede sig den fornødne dokumentation."
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed."
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og tilskud m.v., afgiver urigtige eller vildledende oplysninger eller fortier oplysninger af betydning for en sags afgørelse. Stk. 2. Der kan pålægges selskaber m.v. (juridiske personer), strafansvar efter reglerne i straffelovens 5. kapitel."
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Bekendtgørelsen træder i kraft den 4. oktober 2020."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Efter denne bekendtgørelse ydes kompensation til dækning af forventet omsætningstab henholdsvis B-indkomsttab på minimum 30 pct. i gennemsnit pr. måned hos danske selvstændige mv., jf. § 2, nr. 2, som er ramt af COVID-19-relaterede restriktioner, jf. stk. 4. Stk. 2. Organer inden for den offentlige forvaltning falder uden for bekendtgørelsens anvendelsesområde. Stk. 3. Kompensationsordningen, jf. stk. 1, gælder for perioden fra og med 1. september 2020 til og med 31. oktober 2020, svarende til 2 måneder. Stk. 4. Retten til kompensation tilkommer selvstændige mv., jf. § 2, nr. 2, som i kompensationsperioden, jf. § 4, stk. 6, er ramt af én eller flere af følgende COVID-19-relaterede restriktioner: 1) Forbud mod at holde åbent, jf. Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af COVID-19 eller senere beslægtede bekendtgørelser, under forudsætning af, at den selvstændige mv. ikke har erhvervet omsætning henholdsvis B-indkomst for den periode forbuddet har været gældende. 2) Forbud mod forsamlinger på over 500 personer, jf. bekendtgørelse om forbud mod store forsamlinger i forbindelse med håndteringen af COVID-19, såfremt den selvstændige mv. som følge deraf oplever et omsætningstab henholdsvis B-indkomsttab direkte relateret til arrangementer, der er aflyst, væsentligt ændret eller udskudt som følge af COVID-19 i perioden efter stk. 3, og hvor arrangøren er eller ville kunne være omfattet af kapitel 1 og 2 i bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger. 3) Grænselukninger, hvor ansøger kan dokumentere en af følgende: a) Den selvstændige mv.’s omsætningstab henholdsvis B-indkomsttab er relateret til udenlandske kunder, der som følge af COVID-19-relaterede restriktioner ikke kan krydse grænsen til Danmark. b) Den selvstændige mv. før den 9. marts 2020 har en registreret hjemstedsadresse i en lufthavns terminaler og yder services i tilknytning til passagerer i lufthavnen, der er eller vil kunne være omfattet af litra a. c) Den selvstændige mv.’s omsætning kom fra flyvninger eller kontrakter direkte knyttet til opgaver, som er midlertidigt nedlagt, som følge af grænselukningen. 4) Udenrigsministeriets rejsevejledning: For selvstændige mv., jf. § 2, nr. 2, hvor omsætningen henholdsvis B-indkomst er opnået i forbindelse med rejser, der helt eller delvist går til destinationer, der fra og med den 26. januar 2020 er kommet på listen over lande, som Udenrigsministeriet fraråder ikke-nødvendige rejser til.",
      "valid_from": "2020-09-24",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. I denne bekendtgørelse forstås ved: 1) Omsætningstab henholdsvis B-indkomsttab: Summen af tab som følge af én eller flere COVID-19-relaterede restriktioner, jf. § 1, stk. 4. Beregningen af omsætningstabet sker som følger: a) For selvstændige mv. der er ramt af forbud mod at holde åbent, jf. § 1, stk. 4, nr. 1, beregnes omsætningstabet henholdsvis B-indkomsttabet som forskellen mellem omsætning henholdsvis B-indkomst i kompensationsperiode og referenceperioden, jf. nr. 9-10. b) For selvstændige mv., der er ramt af forbud mod forsamlinger på over 500 personer, jf. § 1, stk. 4, nr. 2, beregnes omsætningstabet henholdsvis B-indkomsttabet som tab, der er direkte relateret til leverancer til arrangementer, der er aflyst, væsentligt ændret eller udskudt som følge af COVID-19 i perioden efter § 1, stk. 3, og hvor arrangementet er eller ville kunne være omfattet af kapitel 1 og 2 i bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger. c) For selvstændige mv. der er ramt af grænselukninger, jf. § 1, stk. 4, nr. 3, litra a, beregnes omsætningstabet henholdsvis B-indkomsttabet som forskellen i omsætningen henholdsvis B-indkomst fra ansøgers arbejde omtalt i § 1, stk. 4, nr. 3, litra a, i kompensationsperiode og referenceperioden, jf. nr. 9-10. d) For selvstændige mv. der er ramt af grænselukninger, jf. § 1, stk. 4, nr. 3, litra b-c, beregnes omsætningstabet henholdsvis B-indkomsttabet som forskellen i omsætningen henholdsvis B-indkomst fra ansøgers arbejde omtalt i § 1, stk. 4, nr. 3, litra b-c, i kompensationsperiode og referenceperioden, jf. nr. 9-10. e) For selvstændige mv. der er ramt af Udenrigsministeriets rejsevejledninger, jf. § 1, stk. 4, nr. 4, beregnes omsætningstabet henholdsvis B-indkomsttabet som forskellen i omsætningen henholdsvis B-indkomst fra ansøgers arbejde omtalt i § 1, stk. 4, nr. 4, i kompensationsperiode og referenceperioden, jf. nr. 9-10. 2) Selvstændig mv.: a) En virksomhedsejer, uanset virksomhedsform, hvis virksomheder registreret i det centrale virksomhedsregister (CVR) senest den 9. marts 2020. Virksomhedsejeren, jf. nr. 3, skal besidde mindst 25 pct. ejerskab og være beskæftiget i virksomheden i væsentlig grad. b) Personer, herunder freelancere, uden CVR-nr., der har haft indtægter som B-indkomst frem til den 9. marts 2020, jf. nr. 4, og som har fast arbejdssted i Danmark. 3) Virksomhedsejer: En fysisk person der er: a) registret som fuldt ansvarlig deltager (FAD) for en enkeltmandsvirksomhed i Det Centrale Virksomhedsregister (CVR), eller b) registreret som reel ejer i en virksomhed registreret i Det Centrale Virksomhedsregister (CVR). 4) B-indkomst: Indtægter, der medregnes til den personlige indkomst for arbejde uden for et ansættelsesforhold, og hvori der ikke er indeholdt skat og arbejdsmarkedsbidrag, før udbetaling af beløbet. 5) Omsætning: Salgsværdien af produkter og tjenesteydelser mv. med fradrag af prisnedslag, merværdiafgift og anden skat, der er direkte forbundet med salgsbeløbet. Virksomheden skal opgøre omsætningen ud fra de samme principper som i virksomhedens senest godkendte regnskab, der er aflagt senest den 9. marts 2020. Hvis virksomheden ikke tidligere har udarbejdet et godkendt regnskab, skal virksomheden opgøre omsætningen i overensstemmelse med den for virksomheden gældende regnskabslovgivning. Virksomheden kan alene medtage omsætning, der er skattepligtig i Danmark. 6) Personlig indkomst: Alle indtægter, der indgår i den skattepligtige indkomst, og som ikke er kapitalindkomst, jf. personskattelovens § 4. 7) Ansatte: Lønmodtagere med fast, kontraktuel tilknytning til virksomheden, ansat senest den 9. marts 2020 og med fast arbejdssted i Danmark. Den ansatte anses som fuldtidsbeskæftiget, hvis denne arbejder minimum 37 timer om ugen svarende til 1924 timer om året. Den ansatte anses for at være deltidsbeskæftiget, hvis denne ikke er fuldtidsbeskæftiget. 8) Medarbejdende ægtefælle: En fysisk person, der ifølge sin årsopgørelse for 2019 har erhvervet indkomst som medarbejdende ægtefælle i henhold til kildeskattelovens § 25 A, stk. 3. Såfremt den medarbejdende ægtefælle er indtrådt i virksomheden i perioden fra og med den 1. januar 2020 til og med den 9. marts 2020, skal denne ifølge sin årsopgørelse for 2020 have erhvervet indkomst som medarbejdende ægtefælle i henhold til kildeskattelovens § 25 A, stk. 3. 9) Referenceperiode: Den sammenligningsperiode, den selvstændiges nedgang i omsætning henholdsvis B-indkomst opgøres i forhold til. Referenceperioden er: a) Perioden fra og med 1. september 2019 til og med 31. oktober 2019, jf. dog litra b. b) For selvstændige mv., der ikke har haft omsætning henholdsvis B-indkomst i perioden omtalt i litra a, danner perioden fra og med 1. december 2019 til og med 29. februar 2020 grundlag for opgørelsen, jf. dog litra c eller d. c) For selvstændige med virksomheder, der ikke har haft omsætning i hele perioden omtalt i litra a eller b, danner perioden fra stiftelsestidspunktet frem til den 9. marts 2020 grundlag for opgørelsen. Opgørelsen skal dog minimum dække en hel måned. d) For selvstændige uden CVR-nr., der ikke har haft B-indkomst i hele perioden omtalt i litra a eller b, danner perioden for første registrerede B-indkomst frem til den 9. marts 2020 grundlag for opgørelsen. Opgørelsen skal dog minimum dække en hel måned. 10) Kompensationsperioden: Perioden, for hvilken der ydes kompensation for den selvstændiges omsætningstab henholdsvis B-indkomsttab, jf. § 4, stk. 6. 11) Organer inden for den offentlige forvaltning: Statslige myndigheder og statsfinansierede selvejende institutioner, der er omfattet af § 2, stk. 1, nr. 1 og 2, i bekendtgørelse om statens regnskabsvæsen mv., kommuner og regioner, kommunale og regionale organisationer og selskaber mv., som er oprettet i henhold til lov om kommunernes styrelse, samt institutioner hvor statslige, regionale eller kommunale tilskud til drift udgør halvdelen eller mere og forventes vedvarende at dække halvdelen eller mere af institutionens ordinære driftsudgifter.",
      "valid_from": "2020-09-24",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Erhvervsstyrelsen vil med udgangspunkt i denne bekendtgørelse udarbejde en vejledning vedrørende behandlingen af ansøgninger, den efterfølgende kontrol mv.",
      "valid_from": "2020-09-24",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Der kan efter reglerne i denne bekendtgørelse ydes kompensation til dækning af det forventede omsætningstab henholdsvis B-indkomsttab, jf. § 1, hvis betingelserne i stk. 2-7 er opfyldt. Stk. 2. Den selvstændige mv., og evt. medarbejdende ægtefælle skal være registreret i det Centrale Personregister (CPR). Stk. 3. Den selvstændige må maksimalt have 25 fuldtidsansatte. Deltidsansatte medregnes forholdsmæssigt i opgørelsen af fuldtidsansatte, jf. § 2, nr. 7. Virksomhedsejer og medarbejdende ægtefælle tæller ikke med. Stk. 4. Den selvstændiges omsætning henholdsvis B-indkomst skal være på mindst 10.000 kr. i gennemsnit pr. måned i kalenderåret 2019, jf. dog stk. 5. Stk. 5. For selvstændige mv. der ikke har haft aktivitet i hele kalenderåret 2019 gælder følgende: 1) For selvstændige med CVR-nr. registeret i Det Centrale Virksomhedsregister (CVR) forud for den 10. marts 2019, danner perioden fra og med den 10. marts 2019 til og med den 9. marts 2020 grundlag for gennemsnitsberegningen i stk. 4. 2) For selvstændige med CVR-nr. registreret i Det Centrale Virksomhedsregister (CVR) efter den 9. marts 2019, danner perioden fra stiftelsestidspunktet og frem til og med den 9. marts 2020, grundlag for gennemsnitsberegningen i stk. 4. Gennemsnitsberegningen skal dog minimum dække en hel måned. 3) For selvstændige mv. uden CVR-nr., der har haft B-indkomst forud for den 10. marts 2019, danner perioden fra og med den 10. marts 2019 til og med den 9. marts 2020 grundlag for gennemsnitsberegningen i stk. 4. 4) For selvstændige mv. uden CVR-nr., der har haft den først registrerede B-indkomst efter den 9. marts 2019, danner perioden fra den først registrerede B-indkomst og frem til og med den 9. marts 2020 grundlag for gennemsnitsberegningen i stk. 4. Gennemsnitsberegningen skal dog minimum dække en hel måned. 5) For selvstændige mv. for hvem der grundet særlige omstændigheder, som fx alvorlig sygdom eller barsel, ikke er registreret omsætning henholdsvis B-indkomst i perioderne omtalt i nr. 1-4, kan angives anden periode på minimum en hel måned samt begrundelse herfor. Stk. 6. Der kan ansøges om kompensation for de fulde to måneder, jf. § 1, stk. 3, startende den 1. september 2020. Stk. 7. Drives en virksomhed i et selskab, er det selskabet, der kan opnå kompensation efter stk. 1.",
      "valid_from": "2020-09-24",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Der ydes kompensation for 90 pct. af det forventede omsætningstab for den selvstændiges virksomhed og 90 pct. af det forventede B-indkomsttab for selvstændige mv. uden CVR-nr., jf. § 2, nr. 1. Stk. 2. Der kan opnås kompensation på op til 23.000 kr. pr. måned pr. selvstændig mv., jf. dog stk. 3 og 5. Stk. 3. Såfremt en selvstændig mv. har en medarbejdende ægtefælle, hæves loftet for den maksimale kompensation med 100 pct., svarende til i alt 46.000 kr. pr. måned for den pågældende selvstændige, jf. dog stk. 4. Stk. 4. Det er en forudsætning for modtagelse af kompensation efter stk. 3, at den medarbejdende ægtefælle har deltaget væsentligt i driften af virksomheden senest den 9. marts 2020. Stk. 5. Selvstændige mv. der er ramt af forbud mod at holde åbent, jf. § 1, stk. 4, nr. 1, kompenseres med 100 pct. af det forventede omsætningstab henholdsvis B-indkomsttab for den selvstændige, i den periode forbuddet er gældende, hvis den selvstændige ikke har haft omsætning henholdsvis B-indkomst i denne periode, dog maksimalt 23.000 kr. Stk. 6. Kompensation efter denne bekendtgørelse er omfattet af reglerne i Temporary Framework for State aid measures to support the economy in the current COVID-19 outbreak art. 22(a), hvorved der kan meddeles et samlet kompensationsbeløb svarende til maksimalt 800.000 EUR for kompensationsordninger omfattet heraf i 2020.",
      "valid_from": "2020-09-24",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Kompensation efter § 5, stk. 2 og 5, er betinget af, at den selvstændiges indkomst for indkomståret 2020 ikke overstiger 800.000 kr. Stk. 2. Til indkomsten efter stk. 1 og 4 medregnes summen af den selvstændiges: 1) personlige indkomst, 2) aktieindkomst fra selskaber, hvis omsætning indgår i grundlaget for kompensation, og 3) skattepligtige overskud fra selvstændig virksomhed i virksomhedsordningen. Stk. 3. For selskaber med flere virksomhedsejere, der er selvstændige mv. efter § 2, nr. 2, litra a, gælder betingelsen i stk. 1, jf. stk. 2, for den del af kompensationen, der forholdsmæssigt kan opnås for den pågældende virksomhedsejer. Stk. 4. Kompensationen efter § 5, stk. 3, er betinget af, at den medarbejdende ægtefælles indkomst, jf. stk. 2, for indkomståret 2020 ikke overstiger 800.000 kr. Der kan dog fortsat opnås kompensation efter § 5, stk. 2, såfremt kravene hertil er opfyldt.",
      "valid_from": "2020-09-24",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. For selvstændige mv. med CVR-nummer er retten til kompensation efter reglerne i denne bekendtgørelse betinget af, at den selvstændige mv. for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler. Det indebærer, at retten til kompensation er betinget af, at den selvstændige mv.’s virksomhed ikke er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner. Retten til kompensation er endvidere betinget af, at en legal ejer, der har kontrol med den selvstændige mv.’s virksomhed, f.eks. som følge af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner. Betingelsen i 3. pkt. finder tilsvarende anvendelse for det øverste danske moderselskab i en eventuel dansk sambeskatning, hvori virksomheden indgår. Stk. 2. Såfremt den selvstændige mv.’s virksomhed indirekte kontrolleres af en fysisk eller juridisk person, der er skattemæssigt hjemmehørende i et land, som optræder på EU’s liste over ikkesamarbejdsvillige skattejurisdiktioner, er retten til kompensation betinget af, at der ikke er blevet indsat mellemliggende selskaber i ejerskabsstrukturen mellem den selvstændige mv.’s virksomhed og den pågældende fysiske eller juridiske person med opfyldelse af betingelsen i stk. 1, som hovedformål eller et af hovedformålene.",
      "valid_from": "2020-09-24",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Der ydes ikke kompensation for tab, som godtgøres den selvstændige mv. på anden vis, herunder ved forsikring, andre offentlige refusioner eller anden statslig kompensationsordning i anledning af Coronavirussygdom (COVID-19). Stk. 2. Der ydes ikke kompensation for omsætnings- henholdsvis B-indkomststab som med rimelighed kunne være afværget. Stk. 3. Der ydes ikke kompensation for indkomsttab, som er finansieret af offentlige ydelser. Stk. 4. Der ydes ikke kompensation, i det omfang en nedgang i omsætning eller i B-indkomst må anses at være forårsaget af, at den selvstændige uretmæssigt har undladt at henføre omsætning eller B-indkomst til kompensationsperioden eller uretmæssigt har henført for stor indkomst til referenceperioden.",
      "valid_from": "2020-09-24",
      "valid_to": null
    },
    {
      "provision_ref": "4:9",
      "chapter": "4",
      "section": "9",
      "content": "§ 9. Ansøgning om kompensation skal indsendes til Erhvervsstyrelsen via den digitale indberetningsløsning ”kompensation til selvstændige” senest den 30. november 2020. Stk. 2. Opgørelsen af det kompensationsberettigede tab skal indsendes via den digitale indberetningsløsning. I indberetningsløsningen anfører ansøger i øvrigt de oplysninger, som fremgår af § 10 og § 11. Stk. 3. Den selvstændige mv. skal i forbindelse med ansøgningen sandsynliggøre, at omsætnings- henholdsvis B-indkomsttabet sker som følge af udbruddet af COVID-19. Stk. 4. Der kan alene søges kompensation for enten CVR-nr. eller B-indkomst.",
      "valid_from": "2020-09-24",
      "valid_to": null
    },
    {
      "provision_ref": "4:10",
      "chapter": "4",
      "section": "10",
      "content": "§ 10. Selvstændige med CVR-nr. skal overholde kravene i stk. 2-12 i forbindelse med ansøgning om kompensation efter § 8. Stk. 2. Den digitale indberetningsløsning skal indeholde oplysninger om virksomhedsnavn, CVR-nr. og stiftelsesdato. Stk. 3. Den digitale indberetningsløsning skal indeholde oplysninger om antal ansatte opgjort i hele årsværk i virksomheden. Stk. 4. Den digitale indberetningsløsning skal indeholde oplysninger om navn og ejerandel på virksomhedsejere. Stk. 5. Den digitale indberetningsløsning skal indeholde dokumentation for fast arbejde i virksomheden, herunder løn, udbetaling af overskud fra virksomheden og evt. anden dokumentation. Stk. 6. Den digitale indberetningsløsning skal indeholde oplysninger om evt. navn og CPR-nr. på medarbejdende ægtefælle. Stk. 7. Den digitale indberetningsløsning skal indeholde oplysninger om virksomhedens realiserede omsætning i perioden beskrevet i § 4, stk. 5. Stk. 8. Den digitale indberetningsløsning skal indeholde oplysninger om virksomhedens forventede omsætning fra de i § 1, stk. 4, nævnte aktiviteter i kompensationsperioden. Stk. 9. Den digitale indberetningsløsning skal indeholde oplysninger om virksomhedens realiserede omsætning fra de i § 1, stk. 4, nævnte aktiviteter for referenceperioden, jf. dog nr. 1 og 2: 1) Hvis referenceperioden grundet særlige omstændigheder ikke giver et retvisende sammenligningsgrundlag for virksomhedens forventede omsætning for kompensationsperioden, skal virksomheden begrunde, hvilke særlige omstændigheder, der er årsag hertil, samt hvorfor disse nødvendiggør en anden opgørelsesperiode. Virksomheden skal samtidig oplyse den realiserede omsætning for denne anden opgørelsesperiode. Den anden opgørelsesperiode skal være på 3 måneder. 2) For selvstændige med virksomheder stiftet efter den 1. december 2019, danner perioden fra stiftelsestidspunktet frem til 9. marts 2020 fortsat grundlag for opgørelsen, jf. § 2, nr. 9, litra c. Opgørelsen skal minimum dække en hel måned. Stk. 10. Den digitale indberetningsløsning skal indeholde en angivelse af hvilke COVID-19-relaterede restriktioner virksomheden er ramt af og dokumentation herfor. Stk. 11. Den digitale indberetningsløsning skal indeholde kontaktoplysninger med navn, telefonnummer og e-mail. Stk. 12. Den digitale indberetningsløsning skal indeholde oplysninger om, hvorvidt de pågældende selvstændige, og evt. medarbejdende ægtefælle, modtager offentlige ydelser for de samme tab, som der søges kompensation for. Stk. 13. Ansøger skal i ansøgningen under strafansvar, jf. § 22, på tro og love erklære, at de afgivne oplysninger efter stk. 2-12 er korrekte, og at ansøger ikke selv er skyld i tabet. Erklæringen tilgås via den digitale løsning på Virksomhedsguiden.dk. Stk. 14. Ansøger skal i ansøgningen under strafansvar, jf. § 22, på tro og love erklære, at ansøger for indkomståret 2020 har betalt eller vil betale den skat, som ansøger er forpligtet til i henhold til gældende internationale aftaler og nationale regler, jf. § 7, og at ejerskabsstrukturen ikke er blevet tilrettelagt med opfyldelse af betingelsen i § 7, stk. 1, jf. § 7, stk. 2, som hovedformål eller et af hovedformålene.",
      "valid_from": "2020-09-24",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Selvstændige mv. uden CVR-nr. skal overholde kravene i stk. 2-8 i forbindelse med ansøgning om kompensation, efter § 9. Stk. 2. Den digitale indberetningsløsning skal indeholde oplysninger om navn og CPR-nr. Stk. 3. Den digitale indberetningsløsning skal indeholde oplysninger om den selvstændiges realiserede B-indkomst i perioden beskrevet i § 4, stk. 5. Stk. 4. Den digitale indberetningsløsning skal indeholde oplysninger om den selvstændiges forventede B-indkomst i kompensationsperioden. Stk. 5. Den selvstændiges realiserede B-indkomst for referenceperioden, jf. dog nr. 1 og 2: 1) Hvis referenceperioden grundet særlige omstændigheder ikke giver et retvisende sammenligningsgrundlag for den selvstændiges forventede B-indkomst for kompensationsperioden, skal den selvstændige mv. begrunde, hvilke særlige omstændigheder, der er årsag hertil, samt hvorfor disse nødvendiggør en anden opgørelsesperiode. Den selvstændige mv. skal samtidig oplyse den realiserede B-indkomst for denne anden opgørelsesperiode. Den anden opgørelsesperiode skal være på 3 måneder. 2) Hvis den selvstændige ikke har haft B-indkomst siden den 1. december 2019, danner perioden for første erhvervede B-indkomst frem til 9. marts 2020 fortsat grundlag for opgørelsen, jf. § 2, nr. 9, litra d. Opgørelsen skal minimum dække en hel måned. Stk. 6. Den digitale indberetningsløsning skal indeholde en angivelse af hvilke COVID-19-relaterede restriktioner virksomheden er ramt af og dokumentation herfor. Stk. 7. Den digitale indberetningsløsning skal indeholde kontaktoplysninger med navn, telefonnummer og e-mail. Stk. 8. Den digitale indberetningsløsning skal indeholde oplysninger om, hvorvidt de pågældende selvstændige mv., og evt. medarbejdende ægtefælle, modtager offentlige ydelser for de samme tab, som der søges kompensation for. Stk. 9. Ansøger skal under strafansvar, jf. § 22, på tro og love erklære, at de afgivne oplysninger efter stk. 2-8 er korrekte, og at ansøger ikke selv er skyld i tabet. Erklæringen tilgås via den digitale løsning på Virksomhedsguiden.dk.",
      "valid_from": "2020-09-24",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Erhvervsstyrelsen kan til brug for behandlingen af ansøgninger indhente oplysninger fra andre offentlige myndigheder samt relevante offentlige registre mv., jf. lov om Erhvervsstyrelsens behandling af data. Stk. 2. Erhvervsstyrelsen kan i forbindelse med kontrollen af § 7 vedrørende skatteforhold, udbede sig den fornødne dokumentation. Stk. 3. Erhvervsstyrelsen kan udtage ansøgninger af særlig karakter, herunder hvor der ansøges om et højt kompensationsbeløb set i forhold til den ansøgers størrelse og omsætning, og ansøgninger, hvor der vurderes at være en særlig risiko for, at ansøger ikke er berettiget til den ansøgte kompensation, eksempelvis ved atypiske forhold omkring kompensationsgrundlaget, til udvidet sagsbehandling. Stk. 4. Erhvervsstyrelsen kan pålægge enhver, der i medfør af stk. 3, udtages til udvidet sagsbehandling, at udlevere supplerende oplysninger og dokumentation til brug for afgørelsen. Stk. 5. Erhvervsstyrelsen kan i særlige tilfælde, herunder i særligt komplicerede sager eller hvor der i øvrigt er særligt behov for kvalitetssikring af dokumentationen, pålægge ansøgere, der i medfør af stk. 3, udtages til udvidet sagsbehandling, at anvende bistand fra en uafhængig, godkendt revisor. Stk. 6. Erhvervsstyrelsen fastsætter i forbindelse med indhentelse af oplysninger efter stk. 4 og 5 en frist for indsendelse af oplysningerne. Stk. 7. Der kan alene udbetales kompensation, når kompensationsgrundlaget er dokumenteret i fornødent omfang og inden for den af Erhvervsstyrelsen fastsatte frist, jf. stk. 6.",
      "valid_from": "2020-09-24",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Udbetaling af kompensation vil, for selvstændige med CVR-nr. ske til virksomhedens NemKonto, når de i bekendtgørelsen fastsatte krav til dokumentation mv. er godkendt af Erhvervsstyrelsen. For selvstændige uden CVR-nr. udbetales kompensationen direkte til den selvstændiges NemKonto, når de i bekendtgørelsen fastsatte krav til dokumentation mv. er godkendt af Erhvervsstyrelsen, jf. § 12, stk. 7. Stk. 2. Erhvervsstyrelsen kan nedsætte kompensationen, hvis virksomheden ikke har iagttaget sin tabsbegrænsningspligt, jf. § 10, stk. 13, og § 11, stk. 9.",
      "valid_from": "2020-09-24",
      "valid_to": null
    },
    {
      "provision_ref": "4:14",
      "chapter": "4",
      "section": "14",
      "content": "§ 14. Kompensationen kan udbetales forud for det faktisk lidte tab.",
      "valid_from": "2020-09-24",
      "valid_to": null
    },
    {
      "provision_ref": "4:15",
      "chapter": "4",
      "section": "15",
      "content": "§ 15. Kompensationen er skattepligtig.",
      "valid_from": "2020-09-24",
      "valid_to": null
    },
    {
      "provision_ref": "5:16",
      "chapter": "5",
      "section": "16",
      "content": "§ 16. Der gennemføres løbende kontrol med den udbetalte kompensation, jf. §§ 17-19. Stk. 2. Erhvervsstyrelsen kan i kontroløjemed indhente oplysninger fra relevante offentlige registre, herunder Skatteforvaltningen, jf. lov om Erhvervsstyrelsens behandling af data. Stk. 3. Erhvervsstyrelsen kan pålægge enhver, der udtages til kontrol, at anvende revisorbistand fra en godkendt uafhængig revisor.",
      "valid_from": "2020-09-24",
      "valid_to": null
    },
    {
      "provision_ref": "5:17",
      "chapter": "5",
      "section": "17",
      "content": "§ 17. Den selvstændige mv. skal senest den 8. april 2021 indsende en opgørelse over det faktiske omsætnings- henholdsvis B-indkomsttab fra referenceperioden til kompensationsperiodens afslutning. Stk. 2. Hvis den selvstændiges faktiske omsætning henholdsvis B-indkomst i hele den periode, der er modtaget kompensation for, afviger fra det i ansøgningen anførte om forventede omsætningstab henholdsvis B-indkomsttab, træffer Erhvervsstyrelsen afgørelse om efterregulering af den udbetalte kompensation på grundlag af den indsendte dokumentation efter stk. 1. Efterregulering sker i opadgående eller nedadgående retning, afhængig af om den selvstændiges oplysninger resulterer i, at Erhvervsstyrelsen har udbetalt for lav eller for høj kompensation. Stk. 3. Erhvervsstyrelsen kan kræve den udbetalte kompensation helt eller delvist tilbagebetalt, hvis den foreskrevne dokumentation ikke indsendes inden for den i stk. 1 foreskrevne frist eller anden frist fastsat af Erhvervsstyrelsen i forbindelse med krav om supplerende dokumentation, jf. stk. 2, samt hvis dokumentationen i øvrigt må anses for utilstrækkelig. Stk. 4. Ved opgørelse af tilbagebetalingskrav tillægges der renter. Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (renteloven) fastsatte referencesats med tillæg. Rentetillægget udgør dog mindst 50 kr.",
      "valid_from": "2020-09-24",
      "valid_to": null
    },
    {
      "provision_ref": "5:18",
      "chapter": "5",
      "section": "18",
      "content": "§ 18. Retten til kompensation bortfalder, og allerede udbetalt kompensation skal fuldt ud tilbagebetales, hvis den selvstændiges og en eventuel medarbejdende ægtefælles indkomst i indkomståret 2020 overstiger beløbsgrænsen i § 6.",
      "valid_from": "2020-09-24",
      "valid_to": null
    },
    {
      "provision_ref": "5:19",
      "chapter": "5",
      "section": "19",
      "content": "§ 19. Retten til kompensation bortfalder, hvis den selvstændige mv. har afgivet urigtige eller vildledende oplysninger eller har fortiet oplysninger af betydning for sagens afgørelse. Stk. 2. I de i stk. 1 nævnte tilfælde træffer Erhvervsstyrelsen afgørelse om tilbagebetaling af uretmæssigt udbetalt kompensation.",
      "valid_from": "2020-09-24",
      "valid_to": null
    },
    {
      "provision_ref": "5:20",
      "chapter": "5",
      "section": "20",
      "content": "§ 20. Den selvstændige mv., dennes ledelse og eventuelle revisor skal på forlangende udlevere de oplysninger til Erhvervsstyrelsen, som er nødvendige for styrelsens udøvelse af kontrol efter dette kapitel. Stk. 2. Erhvervsstyrelsen kan i forbindelse med den efterfølgende kontrol af § 7 vedrørende skatteforhold, udbede sig den fornødne dokumentation.",
      "valid_from": "2020-09-24",
      "valid_to": null
    },
    {
      "provision_ref": "6:21",
      "chapter": "6",
      "section": "21",
      "content": "§ 21. Erhvervsstyrelsens afgørelser i henhold til denne bekendtgørelse kan ikke påklages til anden administrativ myndighed.",
      "valid_from": "2020-09-24",
      "valid_to": null
    },
    {
      "provision_ref": "6:22",
      "chapter": "6",
      "section": "22",
      "content": "§ 22. Medmindre højere straf er forskyldt efter anden lovgivning, straffes med bøde den, der i forbindelse med en ansøgning og bevilling heraf, herunder om medfinansiering og tilskud m.v., afgiver urigtige eller vildledende oplysninger eller fortier oplysninger af betydning for en sags afgørelse. Stk. 2. Der kan pålægges selskaber m.v. (juridiske personer), strafansvar efter reglerne i straffelovens 5. kapitel.",
      "valid_from": "2020-09-24",
      "valid_to": null
    },
    {
      "provision_ref": "6:23",
      "chapter": "6",
      "section": "23",
      "content": "§ 23. Bekendtgørelsen træder i kraft den 4. oktober 2020.",
      "valid_from": "2020-09-24",
      "valid_to": null
    }
  ],
  "definitions": []
}
