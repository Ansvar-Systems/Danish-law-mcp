{
  "id": "2017:752",
  "type": "statute",
  "title": "Bekendtgørelse om syn og certificering af skibe, der anvender ballastvand, og om ballastvandplaner og -journaler",
  "short_name": "BEK H#LOKDOK04",
  "status": "in_force",
  "issued_date": "2017-06-15",
  "url": "https://www.retsinformation.dk/eli/lta/2017/752/xml",
  "description": "Retsinformation source. DocumentId=CQ000146; AccessionNumber=B20170075205; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om behandling af ballastvand og sedimenter i skibes ballastvandtanke. Stk. 2. Bestemmelserne i den internationale konvention om kontrol og behandling af skibes ballastvand og sedimenter, 2004, herefter »konventionen«, som gengivet i denne bekendtgørelses bilag 1, finder anvendelse i henhold til § 2."
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Denne bekendtgørelse omfatter skibe, der fører dansk flag. I det omfang det er foreneligt med international ret, finder bekendtgørelsen endvidere anvendelse på skibe, der ikke fører dansk flag, som befinder sig på dansk søterritorium eller i de eksklusive økonomiske zoner. Stk. 2. Bekendtgørelsen finder ikke anvendelse på: 1) Skibe, uanset flag, der ikke er konstrueret til at anvende ballastvand. 2) Skibe, uanset flag, der kun anvender permanent ballastvand i forseglede tanke, som ikke er genstand for udtømning. 3) Skibe, uanset flag, der udelukkende opererer på dansk søterritorium og i de eksklusive økonomiske zoner. 4) Skibe, der fører dansk flag, som udelukkende opererer i farvande, der hører under ét konventionslands jurisdiktion, og på åbent hav, medmindre det pågældende land bestemmer andet. 5) Skibe, der har en samlet længde på mindre end 50 meter og med maksimalt 8 kubikmeter ballastvandkapacitet, som udelukkende anvendes til fritidsaktivitet eller konkurrence, eller som hovedsageligt anvendes til eftersøgning og redning. Sådanne skibe skal dog i videst muligt omfang håndtere deres ballastvand og sedimenter i overensstemmelse med kravene i konventionen. 6) Krigsskibe eller andre skibe, der ejes eller benyttes af en stat, og som anvendes i statsligt, ikke-kommercielt øjemed. Sådanne skibe skal dog i videst muligt omfang håndtere deres ballastvand og sedimenter i overensstemmelse med kravene i konventionen."
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Reder og skibsfører skal sikre, at officerer og mandskab er bekendte med deres pligter i forbindelse med behandlingen af ballastvand på det skib, hvor de gør tjeneste, og skal i forhold til deres pligter være bekendte med skibets plan for behandling af ballastvand."
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Reder og skibsfører skal sikre, at skibe omfattet af denne bekendtgørelse har en godkendt plan for behandling af ballastvand om bord på skibet. Stk. 2. Planen for behandling af ballastvand kan være et elektronisk system og skal være specifikt udformet for hvert enkelt skib og mindst 1) indeholde detaljerede sikkerhedsprocedurer for skibet og mandskabet i forbindelse med behandling af ballastvand, som fastsat i konventionen, 2) give en detaljeret beskrivelse af, hvilke tiltag der skal træffes for at implementere kravene om behandling af ballastvand og supplerende praksis for behandling af ballastvand, som fastsat i konventionen, 3) indeholde detaljerede fremgangsmåder for bortskaffelse af sedimenter a) til søs og b) til lands, 4) omfatte fremgangsmåder for koordinering af behandling af ballastvand om bord, som medfører udtømning til søs, sammen med myndighederne i den stat, i hvis farvand en sådan udtømning vil finde sted, 5) udpege den officer om bord, som skal sikre, at planen implementeres på forsvarlig vis, 6) indeholde oplysningskrav for skibe i henhold til konventionen, og 7) være skrevet på skibets arbejdssprog. Hvis der anvendes et andet sprog end engelsk, fransk eller spansk, skal der tillige foreligge en oversættelse til et af disse sprog."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Reder og skibsfører skal sikre, at skibe omfattet af denne bekendtgørelse har en ballastvandjournal om bord. Stk. 2. Ballastvandjournalen kan være et elektronisk journalsystem, som kan være integreret i en anden journal eller et andet system, men skal indeholde de i Bilag 2, Tillæg II, anførte informationer. Stk. 3. Reder og Skibsfører skal sikre følgende: 1) Indførsler i ballastvandjournalen skal opbevares om bord på skibet i mindst 2 år efter den seneste indførsel og derefter være under selskabets kontrol i mindst 3 år. 2) I tilfælde af udtømning af ballastvand i henhold til konventionens regel A-3 (undtagelser i konventionen), A-4 (dispensationsbestemmelserne) eller B-3.6 (skibe der udleder ballastvand til modtagerfaciliteter) eller ved anden utilsigtet eller usædvanlig udtømning af ballastvand, der ikke er givet dispensation for andetsteds i konventionen, skal der ske en indførsel i ballastvandjournalen, som beskriver omstændighederne ved og årsagen til denne udtømning. 3) Ballastvandjournalen skal opbevares let tilgængelig for inspektion på ethvert rimeligt tidspunkt og kan i tilfælde af et ubemandet skib, der bugseres, opbevares på det skib, der bugserer. 4) Enhver arbejdsaktivitet vedrørende ballastvand skal uden ugrundet ophold indføres i ballastvandjournalen. Alle indførsler skal underskrives af den ansvarshavende officer, og hver udfyldt side skal underskrives af skibsføreren. Indførsler i ballastvandjournalen skal ske på skibets arbejdssprog. Hvis sproget ikke er engelsk, fransk eller spansk, skal indførslerne være oversat til et af de nævnte sprog. Hvis indførslerne også sker på et officielt nationalt sprog i det land, hvis flag skibet er berettiget til at føre, skal disse være gældende i tilfælde af tvist eller uoverensstemmelse."
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Udarbejdelse af typegodkendelse af ballastvandbehandlingsanlæg skal ske i samarbejde med et af Søfartsstyrelsen godkendt klassifikationsselskab."
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Skibe med en bruttotonnage på 400 eller derover, og som er omfattet af denne bekendtgørelse, med undtagelse af flydende platforme, flydende lagerenheder (FSU´er) og flydende produktionslagre og afskibningsenheder (FPSO´er), skal være genstand for syn, som nævnt nedenfor: Stk. 2. Et førstegangssyn, før skibet tages i brug, eller før certifikatet efter § 10 udstedes første gang. Dette syn skal verificere, at den i § 4 krævede plan for behandling af ballastvand og hermed forbundet konstruktion, udstyr, systemer, tilbehør, anordninger og materiale eller processer fuldt ud opfylder kravene i denne bekendtgørelse. Stk. 3. Et fornyelsessyn foretages med intervaller af højst 5 år og skal verificere, at den i henhold til den i § 4 krævede plan for behandling af ballastvand, og hermed forbundet konstruktion, udstyr, systemer, tilbehør, anordninger og materiale eller processer, fuldt ud opfylder de relevante krav i denne bekendtgørelse. Stk. 4. Et mellemliggende syn inden for 3 måneder før eller efter den anden årsdag eller inden for 3 måneder før eller efter den tredje årsdag for certifikatet, som skal træde i stedet for et af de årlige syn nævnt, jf. § 7, stk. 6. Mellemliggende syn skal sikre, at udstyret, og hermed forbundne systemer og processer for ballastvandbehandling, fuldt ud opfylder de relevante krav i dette bilag og er i god driftsklar stand. Påtegning af sådanne mellemliggende syn skal ske på certifikater udstedt i henhold til § 10. Stk. 5. Et årligt syn inden for 3 måneder før eller efter hver årsdag, herunder en generel inspektion af konstruktion, udstyr, systemer, tilbehør, anordninger og materiale eller processer forbundet med den i § 4 krævede plan for behandling af ballastvand med henblik på at sikre, at disse vedligeholdes i overensstemmelse med stk. 2 og forbliver tilfredsstillende for den fart, skibet er bestemt for. Påtegning af sådanne årlige syn skal ske på certifikater udstedt i henhold til § 10. Stk. 6. Yderligere syn, som enten er et generelt eller delvist syn alt efter forholdene, skal foretages efter en ændring, udskiftning eller betydelig reparation af konstruktion, udstyr, systemer, tilbehør, anordninger og materiale, der kræves for fuldt ud at overholde denne bekendtgørelse. Synet skal være således, at det sikres, at enhver sådan ændring, udskiftning eller betydelig reparation er effektivt udført, således at skibet opfylder kravene i denne bekendtgørelse. Påtegning af sådanne syn skal ske på certifikater udstedt i henhold til § 10."
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Såfremt et skib bliver udsat for en ulykke, eller der opdages en fejl, som i væsentlig grad påvirker skibets evne til at behandle ballastvand i overensstemmelse med konventionen, skal ejeren, operatøren eller en anden person med ansvar for skibet ved første anledning underrette et af Søfartsstyrelsen bemyndiget klassifikationsselskab, som skal sørge for, at der bliver iværksat undersøgelser med henblik på at afgøre, om et syn i henhold til § 7 er påkrævet. Hvis skibet befinder sig uden for dansk søterritorium i en kontraherende parts havn, skal ejeren, operatøren eller anden ansvarshavende person ligeledes straks underrette de pågældende myndigheder i havnestaten, og den udpegede inspektør eller godkendte organisation skal forsikre sig om, at en sådan underretning har fundet sted. Stk. 2. Skibets tilstand samt skibets udstyr, systemer og processer skal holdes ved lige i overensstemmelse med bestemmelserne i denne konvention for at sikre, at skibet i enhver henseende vil være i stand til at sejle, uden at dette medfører fare for skade på miljø, sundhed, ejendom eller resurser. Stk. 3. Efter et syn af skibet i henhold til stk. 1 er fuldført, skal der ikke ændres i konstruktion, udstyr, tilbehør, anordninger eller materiale forbundet med planen for behandling af ballastvand, som påkrævet i henhold til § 4, og omfattet af synet uden klassifikationsselskabets godkendelse med undtagelse af ren udskiftning af sådant udstyr eller tilbehør."
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Førstegangssynet skal gennemføres i forbindelse med det første fornyelsessyn af skibets internationale certifikat om forebyggelse af olieforurening."
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Hvor der er krav om udstedelse af certifikat, udstedes der et certifikat efter vellykket gennemførelse af et syn i overensstemmelse med § 7. Stk. 2. Certifikatet udstedes i overensstemmelse med det i Bilag 2, Tillæg I, fastsatte skema. Stk. 3. Et certifikat skal udstedes for en periode, som ikke overstiger 5 år. Stk. 4. I tilfælde af fornyelsessyn skal certifikatet opfylde følgende: 1) Såfremt fornyelsessynet fuldføres inden for 3 måneder før det eksisterende certifikats udløbsdato, skal det nye certifikat, uanset kravene i stk. 1, være gyldigt fra datoen for fuldførelse af fornyelsessynet til en dato, der ikke er senere end 5 år efter det eksisterende certifikats udløbsdato. 2) Gennemføres fornyelsessynet efter det eksisterende certifikats udløbsdato, skal det nye certifikat være gyldigt fra datoen for fuldførelse af fornyelsessynet til en dato, der ikke er senere end 5 år efter det eksisterende certifikats udløbsdato. 3) Gennemføres fornyelsessynet mere end 3 måneder før det eksisterence certifikats udløbsdato, skal det nye certifikat være gyldigt fra datoen for fuldførelse af fornyelsessynet til en dato, der ikke er senere end 5 år efter det eksisterende certifikats udløbsdato."
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Søfartsstyrelsen kan overdrage godkendelse af ballastvandplaner samt syn til de af Søfartsstyrelsen anerkendte organisationer."
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages hensyn til størrelsen af en opnået eller økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel."
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Bekendtgørelsen træder i kraft den 8. september 2017. Stk. 2. Skibe omfattet af denne bekendtgørelse med en bruttotonnage under 400 skal opfylde kravene i §§ 4, 5 og 6 senest den 8. september 2022."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Denne bekendtgørelse fastsætter regler om behandling af ballastvand og sedimenter i skibes ballastvandtanke. Stk. 2. Bestemmelserne i den internationale konvention om kontrol og behandling af skibes ballastvand og sedimenter, 2004, herefter »konventionen«, som gengivet i denne bekendtgørelses bilag 1, finder anvendelse i henhold til § 2.",
      "valid_from": "2017-06-15",
      "valid_to": null
    },
    {
      "provision_ref": "2:2",
      "chapter": "2",
      "section": "2",
      "content": "§ 2. Denne bekendtgørelse omfatter skibe, der fører dansk flag. I det omfang det er foreneligt med international ret, finder bekendtgørelsen endvidere anvendelse på skibe, der ikke fører dansk flag, som befinder sig på dansk søterritorium eller i de eksklusive økonomiske zoner. Stk. 2. Bekendtgørelsen finder ikke anvendelse på: 1) Skibe, uanset flag, der ikke er konstrueret til at anvende ballastvand. 2) Skibe, uanset flag, der kun anvender permanent ballastvand i forseglede tanke, som ikke er genstand for udtømning. 3) Skibe, uanset flag, der udelukkende opererer på dansk søterritorium og i de eksklusive økonomiske zoner. 4) Skibe, der fører dansk flag, som udelukkende opererer i farvande, der hører under ét konventionslands jurisdiktion, og på åbent hav, medmindre det pågældende land bestemmer andet. 5) Skibe, der har en samlet længde på mindre end 50 meter og med maksimalt 8 kubikmeter ballastvandkapacitet, som udelukkende anvendes til fritidsaktivitet eller konkurrence, eller som hovedsageligt anvendes til eftersøgning og redning. Sådanne skibe skal dog i videst muligt omfang håndtere deres ballastvand og sedimenter i overensstemmelse med kravene i konventionen. 6) Krigsskibe eller andre skibe, der ejes eller benyttes af en stat, og som anvendes i statsligt, ikke-kommercielt øjemed. Sådanne skibe skal dog i videst muligt omfang håndtere deres ballastvand og sedimenter i overensstemmelse med kravene i konventionen.",
      "valid_from": "2017-06-15",
      "valid_to": null
    },
    {
      "provision_ref": "3:3",
      "chapter": "3",
      "section": "3",
      "content": "§ 3. Reder og skibsfører skal sikre, at officerer og mandskab er bekendte med deres pligter i forbindelse med behandlingen af ballastvand på det skib, hvor de gør tjeneste, og skal i forhold til deres pligter være bekendte med skibets plan for behandling af ballastvand.",
      "valid_from": "2017-06-15",
      "valid_to": null
    },
    {
      "provision_ref": "3:4",
      "chapter": "3",
      "section": "4",
      "content": "§ 4. Reder og skibsfører skal sikre, at skibe omfattet af denne bekendtgørelse har en godkendt plan for behandling af ballastvand om bord på skibet. Stk. 2. Planen for behandling af ballastvand kan være et elektronisk system og skal være specifikt udformet for hvert enkelt skib og mindst 1) indeholde detaljerede sikkerhedsprocedurer for skibet og mandskabet i forbindelse med behandling af ballastvand, som fastsat i konventionen, 2) give en detaljeret beskrivelse af, hvilke tiltag der skal træffes for at implementere kravene om behandling af ballastvand og supplerende praksis for behandling af ballastvand, som fastsat i konventionen, 3) indeholde detaljerede fremgangsmåder for bortskaffelse af sedimenter a) til søs og b) til lands, 4) omfatte fremgangsmåder for koordinering af behandling af ballastvand om bord, som medfører udtømning til søs, sammen med myndighederne i den stat, i hvis farvand en sådan udtømning vil finde sted, 5) udpege den officer om bord, som skal sikre, at planen implementeres på forsvarlig vis, 6) indeholde oplysningskrav for skibe i henhold til konventionen, og 7) være skrevet på skibets arbejdssprog. Hvis der anvendes et andet sprog end engelsk, fransk eller spansk, skal der tillige foreligge en oversættelse til et af disse sprog.",
      "valid_from": "2017-06-15",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Reder og skibsfører skal sikre, at skibe omfattet af denne bekendtgørelse har en ballastvandjournal om bord. Stk. 2. Ballastvandjournalen kan være et elektronisk journalsystem, som kan være integreret i en anden journal eller et andet system, men skal indeholde de i Bilag 2, Tillæg II, anførte informationer. Stk. 3. Reder og Skibsfører skal sikre følgende: 1) Indførsler i ballastvandjournalen skal opbevares om bord på skibet i mindst 2 år efter den seneste indførsel og derefter være under selskabets kontrol i mindst 3 år. 2) I tilfælde af udtømning af ballastvand i henhold til konventionens regel A-3 (undtagelser i konventionen), A-4 (dispensationsbestemmelserne) eller B-3.6 (skibe der udleder ballastvand til modtagerfaciliteter) eller ved anden utilsigtet eller usædvanlig udtømning af ballastvand, der ikke er givet dispensation for andetsteds i konventionen, skal der ske en indførsel i ballastvandjournalen, som beskriver omstændighederne ved og årsagen til denne udtømning. 3) Ballastvandjournalen skal opbevares let tilgængelig for inspektion på ethvert rimeligt tidspunkt og kan i tilfælde af et ubemandet skib, der bugseres, opbevares på det skib, der bugserer. 4) Enhver arbejdsaktivitet vedrørende ballastvand skal uden ugrundet ophold indføres i ballastvandjournalen. Alle indførsler skal underskrives af den ansvarshavende officer, og hver udfyldt side skal underskrives af skibsføreren. Indførsler i ballastvandjournalen skal ske på skibets arbejdssprog. Hvis sproget ikke er engelsk, fransk eller spansk, skal indførslerne være oversat til et af de nævnte sprog. Hvis indførslerne også sker på et officielt nationalt sprog i det land, hvis flag skibet er berettiget til at føre, skal disse være gældende i tilfælde af tvist eller uoverensstemmelse.",
      "valid_from": "2017-06-15",
      "valid_to": null
    },
    {
      "provision_ref": "4:6",
      "chapter": "4",
      "section": "6",
      "content": "§ 6. Udarbejdelse af typegodkendelse af ballastvandbehandlingsanlæg skal ske i samarbejde med et af Søfartsstyrelsen godkendt klassifikationsselskab.",
      "valid_from": "2017-06-15",
      "valid_to": null
    },
    {
      "provision_ref": "5:7",
      "chapter": "5",
      "section": "7",
      "content": "§ 7. Skibe med en bruttotonnage på 400 eller derover, og som er omfattet af denne bekendtgørelse, med undtagelse af flydende platforme, flydende lagerenheder (FSU´er) og flydende produktionslagre og afskibningsenheder (FPSO´er), skal være genstand for syn, som nævnt nedenfor: Stk. 2. Et førstegangssyn, før skibet tages i brug, eller før certifikatet efter § 10 udstedes første gang. Dette syn skal verificere, at den i § 4 krævede plan for behandling af ballastvand og hermed forbundet konstruktion, udstyr, systemer, tilbehør, anordninger og materiale eller processer fuldt ud opfylder kravene i denne bekendtgørelse. Stk. 3. Et fornyelsessyn foretages med intervaller af højst 5 år og skal verificere, at den i henhold til den i § 4 krævede plan for behandling af ballastvand, og hermed forbundet konstruktion, udstyr, systemer, tilbehør, anordninger og materiale eller processer, fuldt ud opfylder de relevante krav i denne bekendtgørelse. Stk. 4. Et mellemliggende syn inden for 3 måneder før eller efter den anden årsdag eller inden for 3 måneder før eller efter den tredje årsdag for certifikatet, som skal træde i stedet for et af de årlige syn nævnt, jf. § 7, stk. 6. Mellemliggende syn skal sikre, at udstyret, og hermed forbundne systemer og processer for ballastvandbehandling, fuldt ud opfylder de relevante krav i dette bilag og er i god driftsklar stand. Påtegning af sådanne mellemliggende syn skal ske på certifikater udstedt i henhold til § 10. Stk. 5. Et årligt syn inden for 3 måneder før eller efter hver årsdag, herunder en generel inspektion af konstruktion, udstyr, systemer, tilbehør, anordninger og materiale eller processer forbundet med den i § 4 krævede plan for behandling af ballastvand med henblik på at sikre, at disse vedligeholdes i overensstemmelse med stk. 2 og forbliver tilfredsstillende for den fart, skibet er bestemt for. Påtegning af sådanne årlige syn skal ske på certifikater udstedt i henhold til § 10. Stk. 6. Yderligere syn, som enten er et generelt eller delvist syn alt efter forholdene, skal foretages efter en ændring, udskiftning eller betydelig reparation af konstruktion, udstyr, systemer, tilbehør, anordninger og materiale, der kræves for fuldt ud at overholde denne bekendtgørelse. Synet skal være således, at det sikres, at enhver sådan ændring, udskiftning eller betydelig reparation er effektivt udført, således at skibet opfylder kravene i denne bekendtgørelse. Påtegning af sådanne syn skal ske på certifikater udstedt i henhold til § 10.",
      "valid_from": "2017-06-15",
      "valid_to": null
    },
    {
      "provision_ref": "5:8",
      "chapter": "5",
      "section": "8",
      "content": "§ 8. Såfremt et skib bliver udsat for en ulykke, eller der opdages en fejl, som i væsentlig grad påvirker skibets evne til at behandle ballastvand i overensstemmelse med konventionen, skal ejeren, operatøren eller en anden person med ansvar for skibet ved første anledning underrette et af Søfartsstyrelsen bemyndiget klassifikationsselskab, som skal sørge for, at der bliver iværksat undersøgelser med henblik på at afgøre, om et syn i henhold til § 7 er påkrævet. Hvis skibet befinder sig uden for dansk søterritorium i en kontraherende parts havn, skal ejeren, operatøren eller anden ansvarshavende person ligeledes straks underrette de pågældende myndigheder i havnestaten, og den udpegede inspektør eller godkendte organisation skal forsikre sig om, at en sådan underretning har fundet sted. Stk. 2. Skibets tilstand samt skibets udstyr, systemer og processer skal holdes ved lige i overensstemmelse med bestemmelserne i denne konvention for at sikre, at skibet i enhver henseende vil være i stand til at sejle, uden at dette medfører fare for skade på miljø, sundhed, ejendom eller resurser. Stk. 3. Efter et syn af skibet i henhold til stk. 1 er fuldført, skal der ikke ændres i konstruktion, udstyr, tilbehør, anordninger eller materiale forbundet med planen for behandling af ballastvand, som påkrævet i henhold til § 4, og omfattet af synet uden klassifikationsselskabets godkendelse med undtagelse af ren udskiftning af sådant udstyr eller tilbehør.",
      "valid_from": "2017-06-15",
      "valid_to": null
    },
    {
      "provision_ref": "5:9",
      "chapter": "5",
      "section": "9",
      "content": "§ 9. Førstegangssynet skal gennemføres i forbindelse med det første fornyelsessyn af skibets internationale certifikat om forebyggelse af olieforurening.",
      "valid_from": "2017-06-15",
      "valid_to": null
    },
    {
      "provision_ref": "5:10",
      "chapter": "5",
      "section": "10",
      "content": "§ 10. Hvor der er krav om udstedelse af certifikat, udstedes der et certifikat efter vellykket gennemførelse af et syn i overensstemmelse med § 7. Stk. 2. Certifikatet udstedes i overensstemmelse med det i Bilag 2, Tillæg I, fastsatte skema. Stk. 3. Et certifikat skal udstedes for en periode, som ikke overstiger 5 år. Stk. 4. I tilfælde af fornyelsessyn skal certifikatet opfylde følgende: 1) Såfremt fornyelsessynet fuldføres inden for 3 måneder før det eksisterende certifikats udløbsdato, skal det nye certifikat, uanset kravene i stk. 1, være gyldigt fra datoen for fuldførelse af fornyelsessynet til en dato, der ikke er senere end 5 år efter det eksisterende certifikats udløbsdato. 2) Gennemføres fornyelsessynet efter det eksisterende certifikats udløbsdato, skal det nye certifikat være gyldigt fra datoen for fuldførelse af fornyelsessynet til en dato, der ikke er senere end 5 år efter det eksisterende certifikats udløbsdato. 3) Gennemføres fornyelsessynet mere end 3 måneder før det eksisterence certifikats udløbsdato, skal det nye certifikat være gyldigt fra datoen for fuldførelse af fornyelsessynet til en dato, der ikke er senere end 5 år efter det eksisterende certifikats udløbsdato.",
      "valid_from": "2017-06-15",
      "valid_to": null
    },
    {
      "provision_ref": "5:11",
      "chapter": "5",
      "section": "11",
      "content": "§ 11. Søfartsstyrelsen kan overdrage godkendelse af ballastvandplaner samt syn til de af Søfartsstyrelsen anerkendte organisationer.",
      "valid_from": "2017-06-15",
      "valid_to": null
    },
    {
      "provision_ref": "6:12",
      "chapter": "6",
      "section": "12",
      "content": "§ 12. Overtrædelse af denne bekendtgørelse straffes med bøde eller fængsel i indtil 1 år. Stk. 2. Straffen kan stige til fængsel i indtil 2 år, hvis der 1) ved overtrædelsen er sket skade på liv eller helbred eller fremkaldt fare herfor, 2) tidligere er afgivet forbud eller påbud for samme eller tilsvarende forhold, eller 3) ved overtrædelsen er opnået eller tilsigtet en økonomisk fordel for den pågældende selv eller andre. Stk. 3. Sker der ikke konfiskation af udbytte, som er opnået ved overtrædelsen, skal der ved udmåling af bøde, herunder tillægsbøde, tages hensyn til størrelsen af en opnået eller økonomisk fordel. Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.",
      "valid_from": "2017-06-15",
      "valid_to": null
    },
    {
      "provision_ref": "7:13",
      "chapter": "7",
      "section": "13",
      "content": "§ 13. Bekendtgørelsen træder i kraft den 8. september 2017. Stk. 2. Skibe omfattet af denne bekendtgørelse med en bruttotonnage under 400 skal opfylde kravene i §§ 4, 5 og 6 senest den 8. september 2022.",
      "valid_from": "2017-06-15",
      "valid_to": null
    }
  ],
  "definitions": []
}
