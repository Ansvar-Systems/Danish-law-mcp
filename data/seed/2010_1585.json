{
  "id": "2010:1585",
  "type": "statute",
  "title": "Bekendtgørelse om den almindelige deltagerbetaling ved almen voksenuddannelse og almengymnasiale uddannelser",
  "short_name": "BEK H#LOKDOK04",
  "status": "in_force",
  "issued_date": "2010-12-21",
  "url": "https://www.retsinformation.dk/eli/lta/2010/1585/xml",
  "description": "Retsinformation source. DocumentId=AT004420; AccessionNumber=B20100158505; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Institutionen skal opkræve deltagerbetaling af kursister ved almen voksenuddannelse (avu) for deltagelse i undervisning og prøver samt af selvstuderende opkræve betaling for at gå til prøve."
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den almindelige deltagerbetaling udgør 110 kr. pr. fag for kursister og for selvstuderende ved kernefagene i almen voksenuddannelse: 1) Dansk på basisniveau og på niveauerne G til D. 2) Dansk som andetsprog på basisniveau og på niveauerne G til D. 3) Engelsk på basisniveau og på niveauerne G til D. 4) Matematik på basisniveau og på niveauerne G til D. 5) Naturvidenskab på niveauerne G til D. 6) Historie på niveau D 7) Samfundsfag på niveauerne G og D. 8) Tysk på basisniveau og på niveauerne G til D. 9) Fransk på basisniveau og på niveauerne G til D. Stk. 2. For øvrige fag i almen voksenuddannelse udgør den almindelige deltagerbetaling pr. fag 1.100 kr. for kursister og for selvstuderende. Stk. 3. Med fag i stk. 1 og 2 forstås: 1) Forløb, der omfatter fagets basisniveau og fagets niveau G eller et af disse niveauer, jf. avu-bekendtgørelsen. 2) Forløb, der omfatter fagets niveau G og fagets niveau F eller et af disse niveauer, jf. avu-bekendtgørelsen. 3) Forløb, der omfatter fagets niveau F og fagets niveau E eller et af disse niveauer, jf. avu-bekendtgørelsen. 4) Forløb, der omfatter fagets niveau E og fagets niveau D eller et af disse niveauer, jf. avu-bekendtgørelsen. 5) Et fagelement, jf. avu-bekendtgørelsen."
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Institutionen skal opkræve deltagerbetaling af kursister ved almengymnasiale uddannelser tilrettelagt som enkeltfagsundervisning for deltagelse i undervisning og prøver samt af selvstuderende opkræve betaling for at gå til prøve."
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den almindelige deltagerbetaling udgør pr. fag 450 kr. for kursister og for selvstuderende i følgende almengymnasiale enkeltfag: 1) Biologi. 2) Dansk. 3) Engelsk. 4) Fransk. 5) Fysik. 6) Geografi. 7) Historie. 8) Kemi. 9) Matematik. 10) Psykologi. 11) Religion. 12) Samfundsfag. 13) Tysk. 14) Den naturvidenskabelige faggruppe, jf. hf-bekendtgørelsen. 15) Kultur- og samfundsfaggruppen, jf. hf-bekendtgørelsen. Stk. 2. For øvrige almengymnasiale enkeltfag udgør den almindelige deltagerbetaling pr. fag 1.100 kr., for kursister og for selvstuderende. Stk. 3. Med fag i stk. 1 og 2 forstås: 1) Et forløb, der som led i uddannelserne til stx eller hf afsluttes med prøve efter læreplanen i det pågældende fag, jf. hf-enkeltfagsbekendtgørelsen, hf-bekendtgørelsen, stx-bekendtgørelsen, hhx-bekendtgørelsen, htx-bekendtgørelsen og valgfagsbekendtgørelsen. 2) Forløb i idræt C, jf. bilag 13 til hf-bekendtgørelsen, uagtet faget ikke afsluttes med prøve. 3) Et fagelement, jf. hf-enkeltfagsbekendtgørelsen. 4) En faggruppe, jf. hf-bekendtgørelsen."
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ved tilmelding til enkeltfagsundervisning til avu, stx og hf skal kursisterne oplyse, om de har en videregående uddannelse."
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Institutionen er forpligtet til efter anmodning fra kursisten eller den selvstuderende at udlevere dokumentation for deltagerbetalingen, jf. stk. 2. Stk. 2. Dokumentationen skal indeholde følgende oplysninger: 1) Kursistens navn, adresse og cpr-nr. 2) Om vedkommende har været kursist på enkeltfag eller selvstuderende. 3) Hvilket fag, jf. § 2, stk. 3, eller § 4, stk. 3, der er erlagt deltagerbetaling for. 4) Niveauet (A, B, C, D, E, F, G eller basis). 5) Undervisningsperioden (fra dato, måned, år til dato, måned, år) eller eksamenstermin (måned(er) og år). 6) Deltagerbetalingens størrelse i kr. 7) Om der er søgt statens uddannelsesstøtte (SU) eller statens voksenuddannelsesstøtte (SVU) til deltagerbetalingen. 8) Uddannelsesinstitutionens attestation (stempel og underskrift)."
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Deltagerbetalingen betales forud, jf. dog stk. 2, i forbindelse med kursistens optagelse eller for selvstuderende ved tilmeldingen til prøve. Betaling af deltagerbetalingen er en betingelse for deltagelse i undervisning henholdsvis aflæggelse af prøve. Stk. 2. For kursister omfattet af § 1, stk. 2, i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. kan indbetalingen af deltagerbetalingen ske, efter at kursisten er begyndt på undervisning."
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Institutionen bestemmer, hvortil og hvorledes indbetalingen af deltagerbetalingen skal ske."
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Deltagerbetalingen dækker, uanset om undervisningen afsluttes ved en anden institution end den institution, hvortil deltagerbetalingen er betalt. Stk. 2. Deltagerbetalingen tilbagebetales ikke i tilfælde af, at kursistens deltagelse afbrydes før undervisningens afslutning."
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Deltagerbetalingen betales pr. fag, jf. § 2, stk. 3, eller § 4, stk. 3, uanset om undervisningen afsluttes over ét eller flere semestre. Stk. 2. For kursister dækker deltagerbetalingen undervisningen og den eller de prøver, der er knyttet til det pågældende fag, samt en eventuel syge- eller omprøve. For selvstuderende dækker betalingen den eller de prøver, der er knyttet til det pågældende fag, samt en eventuel syge- eller omprøve."
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Institutionen tilbagebetaler almindelig deltagerbetaling opkrævet efter denne bekendtgørelse til de kursister, der får udstedt bevis for en samlet enkeltfagseksamen, for de fag, der indgår i eksamen. Dette gælder dog ikke for kursister med en videregående uddannelse, jf. lovens § 47, stk. 2, 2. pkt. Stk. 2. Institutionen tilbagebetaler, jf. dog stk. 3, almindelig deltagerbetaling opkrævet efter denne bekendtgørelse til de hf-enkeltfagskursister, som får udstedt bevis for bestået prøve i hvert fag i en fagpakke, der er adgangsgivende til mellemlange videregående uddannelser. Dette gælder dog ikke for kursister med en videregående uddannelse, jf. lovens § 47, stk. 3, 2. pkt. Stk. 3. Tilbagebetaling efter stk. 2 finder kun sted, hvis den pågældende ikke på forhånd opfyldte betingelserne for optagelse på den pågældende uddannelse. Stk. 4. Deltagerbetalingen tilbagebetales uden renter og med fradrag for eventuelt ydet statens uddannelsesstøtte (SU) eller statens voksenuddannelsesstøtte (SVU) til deltagerbetalingen."
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Ved ansøgning om tilbagebetaling af deltagerbetaling efter § 11 skal vedlægges dokumentation for den bestående samlede enkeltfagseksamen eller fagpakken og deltagerbetalingen, jf. § 6. Der skal anvendes en blanket, der skal indeholde de oplysninger, som fremgår af den standardblanket, der er optaget som bilag 1 til bekendtgørelsen. Stk. 2. Tilbagebetalingen foretages af den institution, hvor den sidste prøve i en samlet enkeltfagseksamen eller det sidste fag i fagpakken er aflagt henholdsvis bestået, jf. dog stk. 3. Stk. 3. I tilfælde, hvor et eller flere fag, der er gennemført ved en af de i § 14, stk. 1, nævnte institutioner, efterfølgende suppleres til en samlet eksamen eller en fagpakke ved en privat institution, kan tilbagebetaling kræves hos den eller de institutioner m.v., der har modtaget deltagerbetalingen. Stk. 4. Tilbagebetaling skal finde sted senest 6 uger efter modtagelsen af anmodning om tilbagebetaling, jf. stk. 1. Institutionen foretager tilbagebetalingen via Nemkontoordningen, jf. lov om offentlige betalinger m.v."
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Den deltagerbetaling, som en institution tilbagebetaler efter § 11, refunderes af Undervisningsministeriet kvartalsvist på baggrund af institutionens indberetning om gennemførte tilbagebetaling. Indberetningen skal attesteres af institutionens revisor i overensstemmelse med de regler om revision og tilskudskontrol m.v., som institutionen er omfattet af. De nærmere retningslinjer for refusionen fremgår af Undervisningsministeriets instruks for tilskud m.v. til institutioner for almengymnasiale uddannelser og almen voksenuddannelse (AGV-instruksen)."
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen gælder for kursisters deltagelse i undervisning og prøve på almen voksenuddannelse og enkeltfagsundervisning til studentereksamen og højere forberedelseseksamen, der foregår på institutioner for almengymnasiale uddannelser og almen voksenuddannelse m.v., institutioner for erhvervsrettet uddannelse og hf-kurser ved professionshøjskoler. Stk. 2. Deltagerbetaling opkræves ikke for kursisters deltagelse i undervisning eller prøve ved almen voksenuddannelse ved uddannelsesinstitutioner under Kriminalforsorgen."
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Deltagerbetaling fastsat efter § 2 og § 4 skal for de fag, institutionen udbyder, på en lettilgængelig måde være oplyst på institutionens hjemmeside på internettet."
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Bekendtgørelsen træder i kraft den 23. december 2010 og har virkning for undervisningsforløb, der påbegyndes 1. januar 2011 eller senere, og tilbagebetaling efter den 1. januar 2011 af almindelig deltagerbetaling, herunder også almindelig deltagerbetaling opkrævet før den 1. januar 2011 efter de hidtil gældende regler hos kursister omfattet af § 11, stk. 1, 2. pkt. og stk. 2, 2. pkt. Stk. 2. Bekendtgørelse nr. 213 af 19. marts 2009 om deltagerbetaling ved almen voksenuddannelse og almengymnasiale uddannelser ophæves. Bekendtgørelsen finder dog anvendelse på undervisning, der påbegyndes frem til 31. december 2010."
    }
  ],
  "provision_versions": [
    {
      "provision_ref": "1:1",
      "chapter": "1",
      "section": "1",
      "content": "§ 1. Institutionen skal opkræve deltagerbetaling af kursister ved almen voksenuddannelse (avu) for deltagelse i undervisning og prøver samt af selvstuderende opkræve betaling for at gå til prøve.",
      "valid_from": "2010-12-21",
      "valid_to": null
    },
    {
      "provision_ref": "1:2",
      "chapter": "1",
      "section": "2",
      "content": "§ 2. Den almindelige deltagerbetaling udgør 110 kr. pr. fag for kursister og for selvstuderende ved kernefagene i almen voksenuddannelse: 1) Dansk på basisniveau og på niveauerne G til D. 2) Dansk som andetsprog på basisniveau og på niveauerne G til D. 3) Engelsk på basisniveau og på niveauerne G til D. 4) Matematik på basisniveau og på niveauerne G til D. 5) Naturvidenskab på niveauerne G til D. 6) Historie på niveau D 7) Samfundsfag på niveauerne G og D. 8) Tysk på basisniveau og på niveauerne G til D. 9) Fransk på basisniveau og på niveauerne G til D. Stk. 2. For øvrige fag i almen voksenuddannelse udgør den almindelige deltagerbetaling pr. fag 1.100 kr. for kursister og for selvstuderende. Stk. 3. Med fag i stk. 1 og 2 forstås: 1) Forløb, der omfatter fagets basisniveau og fagets niveau G eller et af disse niveauer, jf. avu-bekendtgørelsen. 2) Forløb, der omfatter fagets niveau G og fagets niveau F eller et af disse niveauer, jf. avu-bekendtgørelsen. 3) Forløb, der omfatter fagets niveau F og fagets niveau E eller et af disse niveauer, jf. avu-bekendtgørelsen. 4) Forløb, der omfatter fagets niveau E og fagets niveau D eller et af disse niveauer, jf. avu-bekendtgørelsen. 5) Et fagelement, jf. avu-bekendtgørelsen.",
      "valid_from": "2010-12-21",
      "valid_to": null
    },
    {
      "provision_ref": "2:3",
      "chapter": "2",
      "section": "3",
      "content": "§ 3. Institutionen skal opkræve deltagerbetaling af kursister ved almengymnasiale uddannelser tilrettelagt som enkeltfagsundervisning for deltagelse i undervisning og prøver samt af selvstuderende opkræve betaling for at gå til prøve.",
      "valid_from": "2010-12-21",
      "valid_to": null
    },
    {
      "provision_ref": "2:4",
      "chapter": "2",
      "section": "4",
      "content": "§ 4. Den almindelige deltagerbetaling udgør pr. fag 450 kr. for kursister og for selvstuderende i følgende almengymnasiale enkeltfag: 1) Biologi. 2) Dansk. 3) Engelsk. 4) Fransk. 5) Fysik. 6) Geografi. 7) Historie. 8) Kemi. 9) Matematik. 10) Psykologi. 11) Religion. 12) Samfundsfag. 13) Tysk. 14) Den naturvidenskabelige faggruppe, jf. hf-bekendtgørelsen. 15) Kultur- og samfundsfaggruppen, jf. hf-bekendtgørelsen. Stk. 2. For øvrige almengymnasiale enkeltfag udgør den almindelige deltagerbetaling pr. fag 1.100 kr., for kursister og for selvstuderende. Stk. 3. Med fag i stk. 1 og 2 forstås: 1) Et forløb, der som led i uddannelserne til stx eller hf afsluttes med prøve efter læreplanen i det pågældende fag, jf. hf-enkeltfagsbekendtgørelsen, hf-bekendtgørelsen, stx-bekendtgørelsen, hhx-bekendtgørelsen, htx-bekendtgørelsen og valgfagsbekendtgørelsen. 2) Forløb i idræt C, jf. bilag 13 til hf-bekendtgørelsen, uagtet faget ikke afsluttes med prøve. 3) Et fagelement, jf. hf-enkeltfagsbekendtgørelsen. 4) En faggruppe, jf. hf-bekendtgørelsen.",
      "valid_from": "2010-12-21",
      "valid_to": null
    },
    {
      "provision_ref": "3:5",
      "chapter": "3",
      "section": "5",
      "content": "§ 5. Ved tilmelding til enkeltfagsundervisning til avu, stx og hf skal kursisterne oplyse, om de har en videregående uddannelse.",
      "valid_from": "2010-12-21",
      "valid_to": null
    },
    {
      "provision_ref": "3:6",
      "chapter": "3",
      "section": "6",
      "content": "§ 6. Institutionen er forpligtet til efter anmodning fra kursisten eller den selvstuderende at udlevere dokumentation for deltagerbetalingen, jf. stk. 2. Stk. 2. Dokumentationen skal indeholde følgende oplysninger: 1) Kursistens navn, adresse og cpr-nr. 2) Om vedkommende har været kursist på enkeltfag eller selvstuderende. 3) Hvilket fag, jf. § 2, stk. 3, eller § 4, stk. 3, der er erlagt deltagerbetaling for. 4) Niveauet (A, B, C, D, E, F, G eller basis). 5) Undervisningsperioden (fra dato, måned, år til dato, måned, år) eller eksamenstermin (måned(er) og år). 6) Deltagerbetalingens størrelse i kr. 7) Om der er søgt statens uddannelsesstøtte (SU) eller statens voksenuddannelsesstøtte (SVU) til deltagerbetalingen. 8) Uddannelsesinstitutionens attestation (stempel og underskrift).",
      "valid_from": "2010-12-21",
      "valid_to": null
    },
    {
      "provision_ref": "3:7",
      "chapter": "3",
      "section": "7",
      "content": "§ 7. Deltagerbetalingen betales forud, jf. dog stk. 2, i forbindelse med kursistens optagelse eller for selvstuderende ved tilmeldingen til prøve. Betaling af deltagerbetalingen er en betingelse for deltagelse i undervisning henholdsvis aflæggelse af prøve. Stk. 2. For kursister omfattet af § 1, stk. 2, i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m. kan indbetalingen af deltagerbetalingen ske, efter at kursisten er begyndt på undervisning.",
      "valid_from": "2010-12-21",
      "valid_to": null
    },
    {
      "provision_ref": "3:8",
      "chapter": "3",
      "section": "8",
      "content": "§ 8. Institutionen bestemmer, hvortil og hvorledes indbetalingen af deltagerbetalingen skal ske.",
      "valid_from": "2010-12-21",
      "valid_to": null
    },
    {
      "provision_ref": "3:9",
      "chapter": "3",
      "section": "9",
      "content": "§ 9. Deltagerbetalingen dækker, uanset om undervisningen afsluttes ved en anden institution end den institution, hvortil deltagerbetalingen er betalt. Stk. 2. Deltagerbetalingen tilbagebetales ikke i tilfælde af, at kursistens deltagelse afbrydes før undervisningens afslutning.",
      "valid_from": "2010-12-21",
      "valid_to": null
    },
    {
      "provision_ref": "3:10",
      "chapter": "3",
      "section": "10",
      "content": "§ 10. Deltagerbetalingen betales pr. fag, jf. § 2, stk. 3, eller § 4, stk. 3, uanset om undervisningen afsluttes over ét eller flere semestre. Stk. 2. For kursister dækker deltagerbetalingen undervisningen og den eller de prøver, der er knyttet til det pågældende fag, samt en eventuel syge- eller omprøve. For selvstuderende dækker betalingen den eller de prøver, der er knyttet til det pågældende fag, samt en eventuel syge- eller omprøve.",
      "valid_from": "2010-12-21",
      "valid_to": null
    },
    {
      "provision_ref": "4:11",
      "chapter": "4",
      "section": "11",
      "content": "§ 11. Institutionen tilbagebetaler almindelig deltagerbetaling opkrævet efter denne bekendtgørelse til de kursister, der får udstedt bevis for en samlet enkeltfagseksamen, for de fag, der indgår i eksamen. Dette gælder dog ikke for kursister med en videregående uddannelse, jf. lovens § 47, stk. 2, 2. pkt. Stk. 2. Institutionen tilbagebetaler, jf. dog stk. 3, almindelig deltagerbetaling opkrævet efter denne bekendtgørelse til de hf-enkeltfagskursister, som får udstedt bevis for bestået prøve i hvert fag i en fagpakke, der er adgangsgivende til mellemlange videregående uddannelser. Dette gælder dog ikke for kursister med en videregående uddannelse, jf. lovens § 47, stk. 3, 2. pkt. Stk. 3. Tilbagebetaling efter stk. 2 finder kun sted, hvis den pågældende ikke på forhånd opfyldte betingelserne for optagelse på den pågældende uddannelse. Stk. 4. Deltagerbetalingen tilbagebetales uden renter og med fradrag for eventuelt ydet statens uddannelsesstøtte (SU) eller statens voksenuddannelsesstøtte (SVU) til deltagerbetalingen.",
      "valid_from": "2010-12-21",
      "valid_to": null
    },
    {
      "provision_ref": "4:12",
      "chapter": "4",
      "section": "12",
      "content": "§ 12. Ved ansøgning om tilbagebetaling af deltagerbetaling efter § 11 skal vedlægges dokumentation for den bestående samlede enkeltfagseksamen eller fagpakken og deltagerbetalingen, jf. § 6. Der skal anvendes en blanket, der skal indeholde de oplysninger, som fremgår af den standardblanket, der er optaget som bilag 1 til bekendtgørelsen. Stk. 2. Tilbagebetalingen foretages af den institution, hvor den sidste prøve i en samlet enkeltfagseksamen eller det sidste fag i fagpakken er aflagt henholdsvis bestået, jf. dog stk. 3. Stk. 3. I tilfælde, hvor et eller flere fag, der er gennemført ved en af de i § 14, stk. 1, nævnte institutioner, efterfølgende suppleres til en samlet eksamen eller en fagpakke ved en privat institution, kan tilbagebetaling kræves hos den eller de institutioner m.v., der har modtaget deltagerbetalingen. Stk. 4. Tilbagebetaling skal finde sted senest 6 uger efter modtagelsen af anmodning om tilbagebetaling, jf. stk. 1. Institutionen foretager tilbagebetalingen via Nemkontoordningen, jf. lov om offentlige betalinger m.v.",
      "valid_from": "2010-12-21",
      "valid_to": null
    },
    {
      "provision_ref": "4:13",
      "chapter": "4",
      "section": "13",
      "content": "§ 13. Den deltagerbetaling, som en institution tilbagebetaler efter § 11, refunderes af Undervisningsministeriet kvartalsvist på baggrund af institutionens indberetning om gennemførte tilbagebetaling. Indberetningen skal attesteres af institutionens revisor i overensstemmelse med de regler om revision og tilskudskontrol m.v., som institutionen er omfattet af. De nærmere retningslinjer for refusionen fremgår af Undervisningsministeriets instruks for tilskud m.v. til institutioner for almengymnasiale uddannelser og almen voksenuddannelse (AGV-instruksen).",
      "valid_from": "2010-12-21",
      "valid_to": null
    },
    {
      "provision_ref": "5:14",
      "chapter": "5",
      "section": "14",
      "content": "§ 14. Bekendtgørelsen gælder for kursisters deltagelse i undervisning og prøve på almen voksenuddannelse og enkeltfagsundervisning til studentereksamen og højere forberedelseseksamen, der foregår på institutioner for almengymnasiale uddannelser og almen voksenuddannelse m.v., institutioner for erhvervsrettet uddannelse og hf-kurser ved professionshøjskoler. Stk. 2. Deltagerbetaling opkræves ikke for kursisters deltagelse i undervisning eller prøve ved almen voksenuddannelse ved uddannelsesinstitutioner under Kriminalforsorgen.",
      "valid_from": "2010-12-21",
      "valid_to": null
    },
    {
      "provision_ref": "5:15",
      "chapter": "5",
      "section": "15",
      "content": "§ 15. Deltagerbetaling fastsat efter § 2 og § 4 skal for de fag, institutionen udbyder, på en lettilgængelig måde være oplyst på institutionens hjemmeside på internettet.",
      "valid_from": "2010-12-21",
      "valid_to": null
    },
    {
      "provision_ref": "6:16",
      "chapter": "6",
      "section": "16",
      "content": "§ 16. Bekendtgørelsen træder i kraft den 23. december 2010 og har virkning for undervisningsforløb, der påbegyndes 1. januar 2011 eller senere, og tilbagebetaling efter den 1. januar 2011 af almindelig deltagerbetaling, herunder også almindelig deltagerbetaling opkrævet før den 1. januar 2011 efter de hidtil gældende regler hos kursister omfattet af § 11, stk. 1, 2. pkt. og stk. 2, 2. pkt. Stk. 2. Bekendtgørelse nr. 213 af 19. marts 2009 om deltagerbetaling ved almen voksenuddannelse og almengymnasiale uddannelser ophæves. Bekendtgørelsen finder dog anvendelse på undervisning, der påbegyndes frem til 31. december 2010.",
      "valid_from": "2010-12-21",
      "valid_to": null
    }
  ],
  "definitions": []
}
