{
  "id": "2011:74",
  "type": "statute",
  "title": "Bekendtgørelse om vurdering af forældreuegnethed i forbindelse med behandling med kunstig befrugtning",
  "short_name": "BEK H#LOKDOK04",
  "status": "in_force",
  "issued_date": "2011-01-28",
  "url": "https://www.retsinformation.dk/eli/lta/2011/74/xml",
  "description": "Retsinformation source. DocumentId=AI003708; AccessionNumber=B20110007405; Characters preserved in NFC; ASCII fallback used only for key/file generation.",
  "provisions": [
    {
      "provision_ref": "1",
      "section": "1",
      "content": "§ 1. Bestemmelserne i denne bekendtgørelse gælder for den læge, der er ansvarlig for behandling med kunstig befrugtning (den ansvarlige læge) og for statsforvaltningen. Stk. 2. Den læge, der henviser til behandling med kunstig befrugtning, kan efter samtykke ved henvisningen gøre opmærksom på, at der kan være tvivl om kvindens eller parrets evner til at drage omsorg for et barn efter fødslen."
    },
    {
      "provision_ref": "2",
      "section": "2",
      "content": "§ 2. I forbindelse med den sundhedsfaglige udredning og stillingtagen til behandling med kunstig befrugtning skal den behandlende læge overveje, hvorvidt der er tvivl om en enlig kvindes eller et pars evne til at drage omsorg for et barn efter fødslen. Stk. 2. Hvis den ansvarlige læge vurderer, at der er tvivl om en enlig kvindes eller et pars evne til at drage omsorg for et barn efter fødslen, skal lægen med den enlige kvindes eller parrets samtykke indsende oplysninger til statsforvaltningen med anmodning om, at statsforvaltningen træffer afgørelse om, hvorvidt der kan iværksættes behandling med kunstig befrugtning. Stk. 3. Til brug for statsforvaltningens sagsbehandling skal den behandlende læge indsende en redegørelse for lægens tvivl om den enlige kvindes eller parrets forældreegnethed. Stk. 4. Ved manglende samtykke fra den enlige kvinde eller parret til videregivelse af oplysninger til statsforvaltningen skal lægen afvise at indlede behandling med kunstig befrugtning."
    },
    {
      "provision_ref": "3",
      "section": "3",
      "content": "§ 3. Statsforvaltningen træffer afgørelse om, hvorvidt behandling med kunstig befrugtning kan iværksættes. Statsforvaltningen kan med den enlige kvindes eller parrets samtykke inddrage anden sagkundskab i vurderingen af forældreegnethed, inden der træffes afgørelse. Anden sagkundskab kan være den praktiserende læge, de sociale myndigheder eller andre. Stk. 2. Inddragelse af anden sagkundskab efter stk. 1 kan kun finde sted med samtykke fra kvinden eller parret. Stk. 3. Hvis kvinden eller parret ikke giver samtykke til at inddrage anden sagkundskab, skal statsforvaltningen afvise, at der må indledes behandling med kunstig befrugtning."
    },
    {
      "provision_ref": "4",
      "section": "4",
      "content": "§ 4. Ved vurdering af, om der er tvivl om en kvindes eller et pars forældreuegnethed, kan indgå: 1) eventuelle misbrugsproblemer hos kvinden eller parret, 2) kvindens eller parrets mentale tilstand, der kan få betydning for omsorgsevnen for et kommende barn, 3) forhold der kan bevirke anbringelse af barnet uden for hjemmet, 4) at den ene eller begge kommende forældre allerede har et barn, der er anbragt uden for hjemmet på grund af familiens forhold."
    },
    {
      "provision_ref": "5",
      "section": "5",
      "content": "§ 5. Der må ikke meddeles afslag på behandling med kunstig befrugtning på grund af kvindens eller parrets seksuelle orientering, eller racemæssige, religiøse, etniske samt lignende forhold."
    },
    {
      "provision_ref": "6",
      "section": "6",
      "content": "§ 6. Statsforvaltningens afgørelse kan indbringes for Ankestyrelsen inden 4 uger efter afgørelsen. Stk. 2. Statsforvaltningen skal oplyse kvinden eller parret om ankeadgangen. Stk. 3. Ankestyrelsen har den endelige administrative afgørelse."
    },
    {
      "provision_ref": "7",
      "section": "7",
      "content": "§ 7. Ved Ankestyrelsens afgørelse finder bestemmelsen i § 53 i lov om retssikkerhed og administration på det sociale område, jf. lovbekendtgørelse nr. 1054 af 7. september 2010, anvendelse."
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 3. februar 2011. Stk. 2. Samtidig ophæves bekendtgørelse nr. 119 af 7. februar 2007 om vurdering af forældreuegnethed i forbindelse med behandling med kunstig befrugtning."
    }
  ],
  "provision_versions": [
    {
      "provision_ref": "1",
      "section": "1",
      "content": "§ 1. Bestemmelserne i denne bekendtgørelse gælder for den læge, der er ansvarlig for behandling med kunstig befrugtning (den ansvarlige læge) og for statsforvaltningen. Stk. 2. Den læge, der henviser til behandling med kunstig befrugtning, kan efter samtykke ved henvisningen gøre opmærksom på, at der kan være tvivl om kvindens eller parrets evner til at drage omsorg for et barn efter fødslen.",
      "valid_from": "2011-01-28",
      "valid_to": null
    },
    {
      "provision_ref": "2",
      "section": "2",
      "content": "§ 2. I forbindelse med den sundhedsfaglige udredning og stillingtagen til behandling med kunstig befrugtning skal den behandlende læge overveje, hvorvidt der er tvivl om en enlig kvindes eller et pars evne til at drage omsorg for et barn efter fødslen. Stk. 2. Hvis den ansvarlige læge vurderer, at der er tvivl om en enlig kvindes eller et pars evne til at drage omsorg for et barn efter fødslen, skal lægen med den enlige kvindes eller parrets samtykke indsende oplysninger til statsforvaltningen med anmodning om, at statsforvaltningen træffer afgørelse om, hvorvidt der kan iværksættes behandling med kunstig befrugtning. Stk. 3. Til brug for statsforvaltningens sagsbehandling skal den behandlende læge indsende en redegørelse for lægens tvivl om den enlige kvindes eller parrets forældreegnethed. Stk. 4. Ved manglende samtykke fra den enlige kvinde eller parret til videregivelse af oplysninger til statsforvaltningen skal lægen afvise at indlede behandling med kunstig befrugtning.",
      "valid_from": "2011-01-28",
      "valid_to": null
    },
    {
      "provision_ref": "3",
      "section": "3",
      "content": "§ 3. Statsforvaltningen træffer afgørelse om, hvorvidt behandling med kunstig befrugtning kan iværksættes. Statsforvaltningen kan med den enlige kvindes eller parrets samtykke inddrage anden sagkundskab i vurderingen af forældreegnethed, inden der træffes afgørelse. Anden sagkundskab kan være den praktiserende læge, de sociale myndigheder eller andre. Stk. 2. Inddragelse af anden sagkundskab efter stk. 1 kan kun finde sted med samtykke fra kvinden eller parret. Stk. 3. Hvis kvinden eller parret ikke giver samtykke til at inddrage anden sagkundskab, skal statsforvaltningen afvise, at der må indledes behandling med kunstig befrugtning.",
      "valid_from": "2011-01-28",
      "valid_to": null
    },
    {
      "provision_ref": "4",
      "section": "4",
      "content": "§ 4. Ved vurdering af, om der er tvivl om en kvindes eller et pars forældreuegnethed, kan indgå: 1) eventuelle misbrugsproblemer hos kvinden eller parret, 2) kvindens eller parrets mentale tilstand, der kan få betydning for omsorgsevnen for et kommende barn, 3) forhold der kan bevirke anbringelse af barnet uden for hjemmet, 4) at den ene eller begge kommende forældre allerede har et barn, der er anbragt uden for hjemmet på grund af familiens forhold.",
      "valid_from": "2011-01-28",
      "valid_to": null
    },
    {
      "provision_ref": "5",
      "section": "5",
      "content": "§ 5. Der må ikke meddeles afslag på behandling med kunstig befrugtning på grund af kvindens eller parrets seksuelle orientering, eller racemæssige, religiøse, etniske samt lignende forhold.",
      "valid_from": "2011-01-28",
      "valid_to": null
    },
    {
      "provision_ref": "6",
      "section": "6",
      "content": "§ 6. Statsforvaltningens afgørelse kan indbringes for Ankestyrelsen inden 4 uger efter afgørelsen. Stk. 2. Statsforvaltningen skal oplyse kvinden eller parret om ankeadgangen. Stk. 3. Ankestyrelsen har den endelige administrative afgørelse.",
      "valid_from": "2011-01-28",
      "valid_to": null
    },
    {
      "provision_ref": "7",
      "section": "7",
      "content": "§ 7. Ved Ankestyrelsens afgørelse finder bestemmelsen i § 53 i lov om retssikkerhed og administration på det sociale område, jf. lovbekendtgørelse nr. 1054 af 7. september 2010, anvendelse.",
      "valid_from": "2011-01-28",
      "valid_to": null
    },
    {
      "provision_ref": "8",
      "section": "8",
      "content": "§ 8. Bekendtgørelsen træder i kraft den 3. februar 2011. Stk. 2. Samtidig ophæves bekendtgørelse nr. 119 af 7. februar 2007 om vurdering af forældreuegnethed i forbindelse med behandling med kunstig befrugtning.",
      "valid_from": "2011-01-28",
      "valid_to": null
    }
  ],
  "definitions": []
}
